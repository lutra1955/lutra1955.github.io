<HTML>

<HEAD>
 <TITLE>NLPAGE10Z</TITLE>
 <LINK HREF="stijl.css" REL="stylesheet" TYPE="text/css">
</HEAD>

<BODY>

<B>
Weest u er van verzekerd (hoewel er onwetende mensen zijn die er anders over denken) dat vissen een Kunst is: ..........
<br><br>
Izaak Walton (The Complete Angler).
<BR>
<BR>
<BR>
<CENTER><B>***</B></CENTER>

<BR>
<center>

<TABLE><TR>
<TD>
<UL>
<LI><A href="nlpage10za.htm"><B>Bayern 2010</A></LI>
<LI><A href="nlpage10z.htm"><B>Sauerland 2010</A></LI>
<LI><A href="nlpage10y.htm"><B>Kyll 2009-2</A></LI>
<LI><A href="nlpage10x.htm"><B>Bayern 2009-2</A></LI>
<LI><A href="nlpage10w.htm"><B>Allg&#0228;u - Bayern 2009</A></LI>
<LI><A href="nlpage10v.htm"><B>Kyll 2009-1</A></LI>
<LI><A href="nlpage10u.htm"><B>Kyll 2008-1</A></LI>
<LI><A href="nlpage10t.htm"><B>Ruwer 2006</A></LI>
<LI><A href="nlpage10s.htm"><B>Kyll 2006-1</A></LI>
<LI><A href="nlpage10q.htm"><B>Sch&#246;necken 2005</A></LI>
<LI><A href="nlpage10p.htm"><B>Kyllburg 2005-1</A></LI>
<LI><A href="nlpage10n.htm"><B>Sch&#246;necken 2004</A></LI>
<LI><A href="nlpage10m.htm"><B>Kyll 2004-1</A></LI>
<LI><A href="nlpage10k.htm"><B>Eifel 2003</A></LI>
</UL>
</TD>
<td widht="400">&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; 
</td>
<td><img src="trout13.gif"></td>
</TR></TABLE>
</B>
</CENTER>
<BR>
<center>
<A href="nlpage10-old.htm" target="nlmain"><b>Oude trips</A>
</center>
<BR>

<CENTER><B>***</B></CENTER>
<BR>
<B><A name="lenne 2010"></A><b>R&#246;nkhausen, 28 April 2010
<BR>
<BR>
<b>Dit jaar een wat andere vistrip in het voorjaar dan gebruikelijk. Irene en ik gaan er samen een paar dagen op uit en de bestemming is de Lenne bij R&#246;nkhausen. We hebben geboekt in hotel Im Stillen Winkel. Bij aankomst worden we hartelijk welkom geheten door de eigenaar en dan installeren we ons op de kamer. Het is lekker warm lenteweer en daarom gaan we een eindje fietsen en natuurlijk moet ik even kijken hoe de rivier er bij staat. Die is knap breed, zo is vanaf de brug goed te zien. Het water is mooi helder. De volgende morgen wordt de dagvergunning uitgeschreven en gaan we na een heerlijk ontbijt op weg. Irene strijkt neer met een goed boek en de meegebrachte tuinstoel op een mooie plek aan de oever. Een rode wouw komt laag overvliegen en de tekening op de vleugels is goed te zien. Dan ga ik het water in. Binnen vijf minuten wordt de eerste vis gevangen, een leuk regenboogforelletje van een cm of 25 dat tijdens de dril prachtige sprongen maakt. Het blijft deze morgen de enige vangst en wanneer het een uur of half een is stop ik er mee. het is tijd om rond te kijken in het gebied en we besluiten om naar Burg Altena te gaan. Het blijkt een mooie burcht.
<br>

<center>
<table>
<tr>
<td><img src="hermelijn.jpg" border="noborder" alt="Hermelijn"></td>
<td>
<b>De volgende morgen ga ik naar een stuk van de rivier dat wat verderop ligt. Gedurende twee uur peuter ik een prachtige kant af met een nimf zonder ook maar een enkele aanbeet te krijgen. En geen enkele vis laat zich zien. Wel een hermelijn met zijn fraaie zwarte staartpunt. Het diertje rent al speurend naar prooi de oeverrand af en komt op een paar meter afstand langs me. Ik verkas richting Finnentrop om te kijken of het daar beter gaat. Toch een goed idee want daar krijg ik binnen het eerste kwartier een aanbeet. Een kleine beekforel die echter al snel los schiet. Een paar meter verder vang ik dan toch het eerste visje van vandaag. Als is het beestje niet groot, ik ben er toch blij mee. Aan het eind van de morgen heb ik er dan toch in totaal 5 kunnen vangen. Ook de ijsvogel en de waterspreeuw hebben zich laten zien en dat blijf ik iedere keer leuk vinden. In de middag willen we naar het Panorama wildpark. Onderweg stoppen we even in Lenhausen om het waterslot te fotograferen. Uiteraard kijk ik ook even in de Fretterbach en daar zie ik dat hier zelfs nog vlagzalm zit. Op nog geen meter daar vandaan staat een knaap van een regenboogforel. 
</td>
</tr>
</table>
</center>

Duidelijk dat hier niet gevist wordt. Als we bij het Panorama wildpark aankomen blijkt dat het helaas gesloten is. Daarom gaan we door naar Bad Berleburg om het slot te bekijken. Op de terugweg naar R&#246;nkhausen zien we een ree, toch leuk. 's Avonds gaat Reen met me mee om wat video opnamen te maken. Twee forelletjes pakken de nimf en zwemmen even later weer vrij rond. Ze staan allebei op de video. 
<br><br>

<center>
<table>
<tr>
<td><A href="Lenne001.jpg" target="new"><img src="Lenne001s.jpg" border="noborder" alt="De Lenne bij R&#246;nkhausen"></A></td>
<td><A href="Lenne002.jpg" target="new"><img src="Lenne002s.jpg" border="noborder" alt="De Lenne bij R&#246;nkhausen"></A></td>
<td><A href="Lenne003.jpg" target="new"><img src="Lenne003s.jpg" border="noborder" alt="De Lenn bij Finnentrop"></A></td>
<td><A href="Glinnebach001.jpg" target="new"><img src="Glinnebach001s.jpg" border="noborder" alt="Glinnebach"></A></td>
</tr>
<tr>
<td width=256 align="center"><b>De Lenne bij R&#246;nkhausen</b></td>
<td width=256 align="center"><b>De Lenne bij R&#246;nkhausen</b></td>
<td width=256 align="center"><b>De Lenne bij Finnentrop</b></td>
<td width=256 align="center"><b>Glinnebach</b></td>
</tr>
</table>
</center>
<br>
De morgen van de derde dag ga ik naar dit stuk terug en om een uur of twaalf heb ik er twee. Wel zijn er nog een stuk of vijf losgeschoten. Dan is het mooi geweest en gaan we naar de Atta H&#246;hle, een heel mooie druipsteengrot.
Dan is het alweer zondag, de dag van vertrek. In de vroege morgen ga ik nog even naar de Glinnebach, waar ik van dhr Huss van hotel Im Stillen Winkel mag vissen. Hij heeft me verteld waar wat forelletjes zitten en tijdens een eerdere wandeling heb ik die ook inderdaad gezien. Als ik naar beneden ben geklauterd kan ik mooi geknield werpen van onder de brug. De eerste worp is meteen raak en een forel pakt mijn droge vlieg. Maar hij schiet al snel los. Vijf andere forelletjes zijn daarna toch korstondig het haasje. Ik vis nog een stukje verder de beek af, maar krijg geen beet meer. Op tijd voor het ontbijt ga ik terug. Dan is dan weer het moment gekomen om de fietsendrager op de auto te monteren, de tassen in te pakken en de terugreis te aanvaarden. 
<br>
<br>

<center>
<table>
<tr>
<td><A href="burg-altena001.jpg" target="new"><img src="burg-altena001s.jpg" border="noborder" alt="Burg Altena"></A></td>
<td><A href="Lenhausen001.jpg" target="new"><img src="Lenhausen001s.jpg" border="noborder" alt="Lenhausen"></A></td>
<td><A href="fretterbach001.jpg" target="new"><img src="fretterbach001s.jpg" border="noborder" alt="Fretterbach"></A></td>
<td><A href="badberleburg.jpg" target="new"><img src="badberleburg-s.jpg" border="noborder" alt="Bad Berleburg"></A></td>
</tr>
<tr>
<td width=256 align="center"><b>Burg Altena</b></td>
<td width=256 align="center"><b>Het waterslot bij Lenhausen</b></td>
<td width=256 align="center"><b>De Fretterbach</b></td>
<td width=256 align="center"><b>Bad berleburg</b></td>
</tr>
</table>
</center>
<br>
Wij hebben een zeer aangenaam verblijf in hotel Im Stillen Winkel gehad. Het Sauerland is een prachtig gebied en er is genoeg te zien en te doen. We willen er best nog wel eens een keer heen. Hoewel een speciale vistrip naar dit stuk van de Lenne niet in de planning staat, is het een mooi gebied voor een paar dagen uit en als bonus de mogelijkheid om even te kunnen vissen. Een vliegenhengeltje vind volgende keer zeker een plekje in de bagage, ondanks dat de vangst dit keer beslist matig was te noemen. Wanneer u eens ergens anders wilt eten is het Mongools restaurant Kim's Garden in Plettenberg een aanrader. Of wanneer u na het vissen trek heeft in een broodje D&#246;ner Kebab, probeert u dan eens de "Snack Haltestelle" Durak in R&#246;nkhausen. Met 128 gerechten op de kaart is er vast wel iets dat u lekker vindt.
<br>
<br>

<b>Vergunningen:<br>
<A href="http://www.hotel-im-stillen-winkel.de" target="new"><b>Hotel Im Stillen Winkel </A>- Kapellenstrasse 11 - 57413 Finnentrop-R&#246;nkhausen <br>
Donderdag rustdag.<br>
Tel.: + 49 2395 91690<br>
E-mail: info@hotel-im-stillen-winkel.de
<br>
<br>
Interessante links:<br>
<A href="http://fliegenfischerschule-mittelweser.de" target="new"><b>De website van Fliegenfischerschule Mittelweser</b></A><br>
<A href="http://www.hotel-im-stillen-winkel.de" target="new"><b>De website van hotel Im Stillen Winkel</b></A><br>
<A href="http://www.burg-altena.de" target="new"><b>De website van hotel Burg Altena</b></A><br>
<A href="http://www.burg-schnellenberg.de" target="new"><b>De website van hotel Burg Schnellenberg</b></A><br>
<A href="http://www.atta-hoehle.de/" target="new"><b>De website van de Atta H&#246;hle</b></A><br>
<A href="http://www.durak.in" target="new"><b>De snack haltestelle van Durak (website nog in aanbouw)</b></A><br>
<A href="http://www.kimsgarden.de" target="new"><b>De website van Mongools restaurant Kim's Garden (website nog in aanbouw)</b></A><br>

<br>
<br>
<center><b>***
<br>
</center>

</BODY>

</HTML>
