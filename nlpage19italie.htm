<HTML>

<HEAD>
 <TITLE>NLPAGE19ITALIE</TITLE>
 <LINK HREF="stijl.css" REL="stylesheet" TYPE="text/css">
</HEAD>

<BODY>

<B>Ik had het puberale idee dat een heel leven gevuld kon worden door vissen, goede boeken en een paar andere plezierige dingen zoals sex en vogels kijken. Ik weet nu dat dat idee naief idealistisch was, maar ik heb het nog steeds niet helemaal opgegeven.
<BR><BR>
John Gierach (Still Life With Brook Trout).</B>


<CENTER><b>***</B></CENTER>
<BR>
<A name="San Vigilio"></A>
<B><U>San Vigilio, 29 juni 2010</U><br><br>
Na een kleine week in Garmisch-Partenkirchen te hebben verbleven, zijn we de alpen over gegaan naar Zuid-Tirol (Alto Adige) in Itali&#235;. Daar hebben we voor een week een appartement gehuurd bij <A href ="http://www.rautal.com" target="new"><b>Residence Rautal</A>&#160;in San Vigilio. Het blijkt een mooi appartement met een balkon dat uitzicht biedt op de bergen. Op de weiden die met boomgroepen zijn gemixt zien we bijna iedere dag ree&#235;n. San Vigilio is in een prachtig gebied in de Dolomieten gelegen. Er is heel veel te zien en te doen en de natuur is gewoon schitterend. Tijdens onze wandelingen zien we allerlei orchidee&#235;n en andere bloemen. Hoogtepunten tijdens ons verblijf waren onder andere een bezoek aan het Archeologisch museum in Bolzano, het afdalen van een berg met een Zip-line en een toer met een Segway. Maar naast al deze activiteiten kan er ook gevist worden in de St. Vigiller Bach. Bij het toeristenbureau in het dorp kan een dagvergunning worden gehaald. In 2010 bedragen de kosten hiervan &euro; 25,-. Hiermee kan de St. Vigiller Bach worden bevist van het dorp Longega (Zwischenwasser) tot aan Le Dla Creda, dat bovenstrooms van San Vigilio ligt. 
Het riviertje had glashelder water, behalve op die momenten dat er graafwerkzaamheden werden uitgevoerd. Terwijl ik stond te vissen zag ik het zicht van glashelder naar cappuchino veranderen, en dat binnen een minuut of twee. Gelukkig had ik er verder weinig last van. Het water stroomde met een behoorlijk hoge snelheid en dat maakte het vissen op veel plaatsen best lastig. Het best bevisbare stuk bij San Vigilio vond ik het gedeelte achter het sportcomplex. Daar is het water breder en hoewel vrij ondiep, zitten er een paar diepe kuilen en geulen in en zit er forel op plaatsen waar je het niet verwacht (en waar ik ze eerst ook niet zag).

<br>
<center>
<table>
<tr>
<td>
<A href="sanvigilio01.jpg" target="new"><img src="sanvigilio01s.jpg" border="noborder" alt="San Vigilio"></A>
</td>
<td>
<A href="sanvigilio02.jpg" target="new"><img src="sanvigilio02s.jpg" border="noborder" alt="San Vigilio"></A></td>
<td>
<A href="sanvigilio03.jpg" target="new"><img src="sanvigilio03s.jpg" border="noborder" alt="Syon park"></A></td>
<td>
<A href="vigilbrown01.jpg" target="new"><img src="vigilbrown01s.jpg" border="noborder" alt="San Vigilio Brown"></A>
</td>
</tr>

<tr>
<td width="256"><center><b>San Vigilio</center></td>
<td width="256"><center><b>Orchidee&#235;n</center></td>
<td width="256"><center><b>Bij Le Dla Creda</center></td>
<td width="256"><center><b>San Vigilio Brown</center></td>
</tr>
</table>
</center>

De eerste dag sloeg er twee keer een forel, waarvan eentje een behoorlijk grote regenboog, op mijn strike indicator maar kon ik geen enkele vis vangen. Twee dagen later heb ik opnieuw een poging gedaan en in de morgen ving ik er toen vier. De mooiste vangst was de prachtig getekende beekforel die ik vanuit het blauwe niets te voorschijn zag komen en mijn nimf grijpen. En met 40 cm was het een vis van zeer fraai formaat. In de avond ving ik er nog eentje bij, verspeelde een mooie forel en miste een derde. Alle forellen van deze dag werden overigens netjes terug gezet.
<br>
<br>
<br>
<center>
<table>
<tr>
<td>
<A href="blauwtje.jpg" target="new"><img src="blauwtje-s.jpg" border="noborder" alt="San Vigilio"></A>
</td>
<td>
<A href="grotekever.jpg" target="new"><img src="grotekever-s.jpg" border="noborder" alt="San Vigilio"></A></td>
<td>
<A href="vrouwenschoentje.jpg" target="new"><img src="vrouwenschoentje-s.jpg" border="noborder" alt="Syon park"></A></td>
<td>
<A href="alpenkauw.jpg" target="new"><img src="alpenkauw-s.jpg" border="noborder" alt="San Vigilio Brown"></A>
</td>
</tr>

<tr>
<td width="256"><center><b>Icarusblauwtje</center></td>
<td width="256"><center><b>Grote Keverorchis</center></td>
<td width="256"><center><b>Vrouwenschoentje</center></td>
<td width="256"><center><b>Alpenkauw</center></td>
</tr>
</table>
</center>
<br>
<br>
Naast het vissen in de beek bestaat ook de mogelijkheid om het meertje bij restaurant Le Dla Creda te bevissen. De dagvergunning is bij het restaurant te verkrijgen. De gevangen forel moet worden meegenomen en daarvoor moet &euro; 8,- per kilo (prijs 2010) worden betaald, naast een kleine vergoeding voor het vissen.
<br>
<br>
<br>
Interessante links:<br>
<A href="http://www.sanvigilio.com" target="new"><b>Toeristenbureau San Vigilio</A><br>
<A href ="http://www.rautal.com" target="new"><b>Residence Rautal</A><br>
<A href ="http://www.adrenalineadventures.it" target="new"><b>X-treme adventures</A><br>
<A href ="http://www.kronplatz.com/nl/" target="new"><b>Kronplatz / Plan de Corones</A><br>
<A href ="http://www.fischereiverband.it" target="new"><b>Landesfischereiverband S&#252;dtirol</A>
<A href ="http://www.fischen-pescare.bz.it" target="new"><b>Fischereiverein Bozen</A><br>
<A href ="http://www.bolzano.net/english/iceman-archaeological-museum.html" target="new"><b>Archeologisch museum Bolzano</A><br>




<br><br>

</BODY>

</HTML>
