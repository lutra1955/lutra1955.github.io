<HTML>

<HEAD>
 <TITLE>NLPAGE4SYON</TITLE>
 <LINK HREF="stijl.css" REL="stylesheet" TYPE="text/css">
</HEAD>

<BODY>

<B>Ik had het puberale idee dat een heel leven gevuld kon worden door vissen, goede boeken en een paar andere plezierige dingen zoals sex en vogels kijken. Ik weet nu dat dat idee naief idealistisch was, maar ik heb het nog steeds niet helemaal opgegeven.
<BR><BR>
John Gierach (Still Life With Brook Trout).</B>

<BR>
<BR>
<BR>
<center>
<table>
<tr><td>
<ul><b>
<li><A href="nlpage4lechlade4.htm"><B>Lechlade, 2008</A></li>
<li><A href="nlpage4lechlade3.htm"><B>Lechlade, 2006</A></li>
<li><A href="nlpage4lechlade2.htm"><B>Lechlade, 2005</A></li>
<li><A href="nlpage4lechlade.htm"><B>Lechlade, 2004</A></li>
<li><A href="nlpage4dart.htm"><B>Dartmoor, 2004</A></li>
<li><A href="nlpage4avo.htm"><B>Avon dam, Dartmoor, 2001</A></li>
<li><A href="nlpage4ard.htm"><B>Ardgowan, Schotland, 1999</A></li>
<li><A href="nlpage4pid.htm"><B>River Piddle, Dorset, 1994-1995</A></li>
<li><A href="nlpage4via.htm"><B>Viaduct fishery, Somerton, 1994-1996</A></li>
<li><A href="nlpage4ver.htm"><B>Vergunningen</A></li>
</ul>
</td></tr></table>
</center>

<CENTER><b>***</B></CENTER>
<BR>
<A name="Syon park"></A>
<B><U>Londen, Syon Park, 21 April 2010</U><br><br>
Vanmiddag hebben collega Wijbe en ik de kans om even langs Farlows op Pall Mall te lopen. Het is voor een vliegvisser een luilekkerland. Daarna lopen we snel terug naar het hotel om ons om te kleden en vervolgens duiken we de metro in. Op Boston Manor stappen we uit. Naast de uitgang van het station is een klein kantoor waar men een taxi kan bestellen en drie minuten later rijden we richting Syon park. Binnen tien minuten zijn we er, 13 pond armer. Een goede beslissing om een taxi te nemen, want lopend hadden we er zeker tussen een half en een heel uur over gedaan. Als we uitgestapt zijn komt de <A href="syon006.jpg" target="new"><b>bailiff </A><b>er al aan, vergezeld van zijn hond. We nemen allebei een twee vissen ticket. Het is inmiddels al half vijf en daarmee moeten we het wel redden. De bailiff wijst ons een plek waar de forellen actief zijn aan de oppervlakte. Het park ziet er mooi uit. Hoewel je hier maar 8 mijl van Marble Arch af zit, lijkt het net of je op het platteland bent. Het is lekker weer, wat bewolkt en af en toe een zonnetje. De temperatuur ligt rond de vijftien graden of zo. Een stel halsbandparkieten laten zich zien en horen. Net zoals dat in Amsterdam of Den Haag het geval is, hebben ontsnapte exemplaren hier een goed thuis gevonden. Als we bij het water aankomen lopen we via de brug naar de overkant. Daar staan geen vissers, waarschijnlijk omdat je aan die kant tegen de wind in moet werpen. Vis zit er duidelijk genoeg, regelmatig is een kolk of andere beweging in de oppervlakte te zien. 

<br>
<center>
<table>
<tr>
<td>
<A href="syon001.jpg" target="new"><img src="syon001s.jpg" border="noborder" alt="Syon park"></A>
<A href="syon002.jpg" target="new"><img src="syon002s.jpg" border="noborder" alt="Syon park"></A>
<A href="syon003.jpg" target="new"><img src="syon003s.jpg" border="noborder" alt="Syon park"></A>
<A href="syon004.jpg" target="new"><img src="syon004s.jpg" border="noborder" alt="Syon park"></A>
<A href="syon005.jpg" target="new"><img src="syon005s.jpg" border="noborder" alt="Syon park"></A>
</td>
</tr>
</table>
</center>

We tuigen de hengels op en besluiten allebei om te beginnen met een vrij ondiep geviste goudkopnimf. Het blijkt een goede keuze want binnen vijf minuten heb ik al een paar kleine tikjes gehad en daarna wordt de nimf goed gepakt en sta ik met een kromme hengel. Een prachtig getekende regenboog van dik in de 40 cm ligt even later op de kant. Jammer dat je ze hier niet terug mag zetten. Even later krijgt Wijbe een mooie aanbeet en staat ook zijn hengel in een fraaie boog. Ook dit is een regenboogforel van een heel mooi formaat. Het duurt niet lang voordat ik een tweede aanbeet krijg maar deze vis weet na een paar minuten de nimf uit te schudden en daarmee zijn vrijheid terug te krijgen. Ik vind het helemaal niet erg, er zitten nog meer forellen. Daarna is Wijbe weer aan zet en zijn vis komt na een mooie drill op de kant. Ik zet er nu een droge vlieg op en wat later duikt er met een fraaie draai een forel op. Ook deze vis weet de vlieg onder de kant kwijt te raken. Na een tijdje vervang ik de sedge weer door een goudkop en het duurt niet lang voordat de strike indicator prachtig wegduikt. Ook mijn tweede vis ligt even later op de kant en daarom moeten we ophouden met vissen. We hebben er in ieder geval veel plezier in gehad. De forellen zijn prachtig getekend en hebben fraaie, onbeschadigde vinnen. Als we naar het hek lopen komen we de bailiff weer tegen en een andere visser. We maken met beiden een praatje. De bailiff heeft aangegeven dat we de vis achter kunnen laten bij het hokje waar de vergunningen in moeten worden gedeponeerd. Daar is trouwens op een poster te lezen dat forellen die over zijn met dank worden aanvaard door de alligators en piranha's van een 30 meter verderop gelegen dierenpark. Ze zijn dus goed terecht gekomen. 

<BR>
<BR>
Syon Park biedt voor diegenen die voor werk of ontspanning in Londen moeten zijn een kans om leuk te vissen. Het is een fraai park, het water is helder en er zit meer dan voldoende vis. Aanwijzingen hoe er te komen en prijsaanduidingen staan op de <A href="http://www.alburyestate.com/" target="new"><b>website.</A>
<BR>
<BR>
<b>Denkt u ook even om de benodigde vergunning (Rod Fishing Licence) van het Environment Agency. Het kopen daarvan via het internet ging tot voor kort gemakkelijk via de website van het <A href="http://environment-agency.co.uk" target="new"><b>Environment Agency, </A>maar tegenwoordig wordt u doorgelinkt naar de website van het <A href="http://www.postoffice.co.uk" target="new"><b>Postoffice. </A> Helaas was het bestellen van de vergunning via deze website een tot mislukken gedoemd drama omdat men er bij de betaling van uitgaat dat u in het Verenigd Koninkrijk woont. Dat is een default waarde die niet te veranderen is. Ik hoop dat men dit binnen afzienbare tijd corrigeert. Enfin, mocht u een poging willen wagen dan kan dat via de website van het Environment Agency. Telefonisch is de vergunning echter heel makkelijk aan te schaffen. Na afhandeling van de formaliteiten krijgt u een code die dienst doet als vergunning.
 

<CENTER><B>***</B></CENTER>
<BR>
<CENTER>
<a href="http://www.tyhafan.org/" target="new">
  <img src="support2.gif"
  width="181" height="65" border="0"
  alt="We Support Ty Hafan - The Children's Hospice In Wales">
  </a>
</center>

</BODY>

</HTML>
