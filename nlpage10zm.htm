<HTML>

<HEAD>
 <TITLE>NLPAGE10ZM</TITLE>
 <LINK HREF="stijl.css" REL="stylesheet" TYPE="text/css">
</HEAD>

<BODY>
<BR>
<B>
Weest u er van verzekerd (hoewel er onwetende mensen zijn die er anders over denken) dat vissen een Kunst is: ..........
<br><br>
Izaak Walton (The Complete Angler).
<BR>
<BR>
<BR>
<CENTER><B>***</B></CENTER>

<BR>
<center>

<TABLE><TR>
<TD>
<UL>
<LI><A href="nlpage10zl.htm"><B>Kyll 2015-2</A></LI>
<LI><A href="nlpage10zk.htm"><B>Kyll 2015-1</A></LI>
<LI><A href="nlpage10zj.htm"><B>Kyll 2014-2</A></LI>
<LI><A href="nlpage10zh.htm"><B>Harz 2014</A></LI>
<LI><A href="nlpage10zg.htm"><B>Kyll 2014-1</A></LI>
<LI><A href="nlpage10zf.htm"><B>Kyll 2012</A></LI>
<LI><A href="nlpage10zd.htm"><B>Holzbach 2011</A></LI>
<LI><A href="nlpage10zc.htm"><B>Kyll 2011</A></LI>
<LI><A href="nlpage10zb.htm"><B>Kyll 2010</A></LI>
<LI><A href="nlpage10za.htm"><B>Bayern 2010</A></LI>
<LI><A href="nlpage10z.htm"><B>Sauerland 2010</A></LI>

</UL>
</TD>

<TD>
<UL>
<LI><A href="nlpage10y.htm"><B>Kyll 2009-2</A></LI>
<LI><A href="nlpage10x.htm"><B>Bayern 2009-2</A></LI>
<LI><A href="nlpage10w.htm"><B>Allg&#0228;u - Bayern 2009</A></LI>
<LI><A href="nlpage10v.htm"><B>Kyll 2009-1</A></LI>
<LI><A href="nlpage10u.htm"><B>Kyll 2008-1</A></LI>
<LI><A href="nlpage10t.htm"><B>Ruwer 2006</A></LI>
<LI><A href="nlpage10s.htm"><B>Kyll 2006-1</A></LI>
<LI><A href="nlpage10q.htm"><B>Sch&#246;necken 2005</A></LI>
<LI><A href="nlpage10p.htm"><B>Kyllburg 2005-1</A></LI>
<LI><A href="nlpage10n.htm"><B>Sch&#246;necken 2004</A></LI>
<LI><A href="nlpage10m.htm"><B>Kyll 2004-1</A></LI>
</UL>
</TD>

<TD>
<UL>
<LI><A href="nlpage10l.htm"><B>Kyll 2003-2</A></LI>
<LI><A href="nlpage10k.htm"><B>Eifel 2003</A></LI>
<LI><A href="nlpage10j.htm"><B>Kyll 2003-1</A></LI>
<LI><A href="nlpage10h.htm"><B>Kyll 2002-2</A></LI>
<LI><A href="nlpage10g.htm"><B>Oosbach 2002</A></LI>
<LI><A href="nlpage10f.htm"><B>Kyll 2002</A></LI>
<LI><A href="nlpage10.htm"><B>Kyll 2001</A></LI>
<LI><A href="nlpage10b.htm"><B>Kyll 2000</A></LI>
<LI><A href="nlpage10c.htm"><B>Kyll 1999</A></LI>
<LI><A href="nlpage10d.htm"><B>Wied 1998</A></LI>
<LI><A href="nlpage10e.htm"><B>Bayerisches Wald 1998</A></LI>
</UL>
</TD>
<BR>

<td widht="400">&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; 
</td>
<td><img src="trout13.gif"></td>
</TR></TABLE>
</B>
</CENTER>

<BR>

<CENTER><B>***</B></CENTER>
<BR>
<B><A name="Kyll 2015-3"></A><b>Gerolstein, vrijdag 11 september 2015
<BR>
<BR>
<b>
Vrijdagmorgen vertrek ik voor vijven uit Purmerend. Het is lekker rustig op de weg en kwart over vijf ben ik Amsterdam al 
ruim voorbij. Na een koffiepauze bij raststatte Bedburgerland in Duitsland ben ik dan rond half negen in Gerolstein. 
Eerst even boodschappen doen bij de Lidl en de Hit en dan naar het hotel Landhaus Tannenfels. Wijbe arriveert er iets over 
tienen. Eerst even de bagage op de kamers neerzetten en de vergunning halen voor het stuk Kyll bij Bewingen. 
We halen belegde broodjes bij de Hit en rijden vervolgens naar de strecke. Ik kies voor de 360cm tenkara hengel. 
Het is heerlijk weer, zonnig en een graad of twintig. 
Ik vang 's morgens op het eerste stuk een aantal forelletjes. Daarna gaan we naar het beginstuk bij de wei achter het bos. 
Het wil niet echt meer lukken en vang er maar 1 bij. Je kunt op dat stuk trouwens beter met een vliegenhengel uit de voeten. 
De overhangende begroeiing maakt het stuk wat minder geschikt voor tenkara. Wijbe heeft er inmiddels ook een stuk of wat. 
Na een dag vissen met de Chinese tenkara hengel voel ik mijn rechterhand echt wel, ondanks dat de hengel van bijna 100 
procent carbon is gemaakt en dus erg licht is. 's Avonds eten we heerlijk bij de Schwarzbrennerei. Om 2200 gaan we slapen.  

<br><br>
<center>
<table>
<tr>
<td><A href="kyll201.jpg" target="new"><img src="kyll201s.jpg" border="noborder" alt="optuigen"></A></td>
<td><A href="kyll202.jpg" target="new"><img src="kyll202s.jpg" border="noborder" alt="tenkara"></A></td>
<td><A href="kyll203.jpg" target="new"><img src="kyll203s.jpg" border="noborder" alt="Kyll"></A></td>
<td><A href="kyll204.jpg" target="new"><img src="kyll204s.jpg" border="noborder" alt="strecke"></A></td>
</tr>
<BR>

<tr>
<td><center><B>eerst optuigen</center></td>
<td><center><B>succes met tenkara</center></td>
<td><center><B>Kyll</center></td>
<td><center><B>markering van de Strecke</center></td>
</tr>
</table>
</center>
<br>
<b>
<b>
Gerolstein, zaterdag 12 september 2015
<br>
<br>
Om zeven uur gaat de wekker. Als ik naar buiten kijk zie ik een vos rondscharrelen en jagen. Ik kijk er een poosje naar, het 
is een prachtig gezicht.  
Na het heerlijke ontbijt halen we de dagvergunningen. Omdat ik de kleine tenkara hengel in mijn auto heb laten liggen zet ik 
weer de 360cm hengel in. Het blijkt opnieuw een goede keus. Naast wat forelletjes van ik ook een vlagzalm. Diverse forellen vang 
ik omdat ik de vis zie bewegen en bij 1 exemplaar de witte binnenkant van de bek even zag. Wijbe vangt er ook een stuk of wat. 
Op een bepaald moment vliegt een ijsvogel onder de hengel van Wijbe door en wat later vliegt er eentje vlak voor mijn gezicht 
langs. Het blijft iedere keer weer leuk om er eentje te zien. 
Om een uur of drie lopen we terug. Onderweg ziet Wijbe een hazelworm en ik maak er wat fotos van. Het is voor ons allebei de 
eerste keer dat we er eentje in het wild zien. We gaan dan lunchen bij de snacktent. We hebben immers het hele stuk al 
afgevist. Dan gaan we kijken bij de brobbel in Wallenborn. Die doet het goed, een fraaie geiser. 
Het Griekse restaurant zit vol en daarom gaan we aan de overkant van de weg naar de Chinees. Ze hebben er een heerlijk buffet. Om een uur of tien gaan we weer slapen.

<br><br>
<center>
<table>
<tr>
<td><A href="kyll205.jpg" target="new"><img src="kyll205s.jpg" border="noborder" alt="hazelworm"></A></td>
<td><A href="kyll206.jpg" target="new"><img src="kyll206s.jpg" border="noborder" alt="de brobbel"></A></td>
<td><A href="kyll207.jpg" target="new"><img src="kyll207s.jpg" border="noborder" alt="bij het nieuwe stuk"></A></td>
<td><A href="kyll208.jpg" target="new"><img src="kyll208s.jpg" border="noborder" alt="op de droge"></A></td>
</tr>
<BR>

<tr>
<td><center><B>de hazelworm</center></td>
<td><center><B>de brobbel</center></td>
<td><center><B>bij de nieuwe strecke</center></td>
<td><center><B>op de droge vlieg</center></td>
</tr>
</table>
</center>
<br>
<b>Gerolstein, zondag 13 september 2015<br><br>

Vanmorgen zie ik om zeven uur de vos weer en kan hem een hele poos volgen. We gaan vandaag naar Lissingen Los II. In het 
hotel kan men de vergunningen ervoor uitschrijven. De kosten bedragen 18 euro. Het stuk loopt van de spoorbrug waar 
Los I Lissingen eindigt tot aan het bord op de wei 1.4 km stroomafwaarts. Dat is de grens met het stuk van Birresborn. 
Boven de spoorbrug in het midden van de strecke is een hele grote en diepe kuil. Volgens Thomas is dat een goed stuk. 
Stroomafwaarts van de spoorbrug is een doorwaadbare plaats met een tractorspoor. Wijbe begint bij de kuil en ik steek de 
voorde over bij de brug en stiefel dan de wei over naar het bord bij de grens. Binnen 10 minuten heb ik daar 2 losschieters 
en wat later een derde. Met de vliegenhengel. Het is hier wel een mooi stuk. Ik vis het stuk af tot aan de wildkansel die 
halverwege de wei staat. Ik heb dan al een paar forelletjes gevangen. We gaan lunchen bij cafe Blasius in Birresborn. 
Een goede zet want als we binnen zitten begint het pittig te regenen. Na het eten gaan we terug en vissen we verder. Ik begin 
een eind onder de voorde, daar is een mooi snel stuk. Ik vang er 1. Het water begint wat te kleuren door de regen, maar dat 
trekt later toch weer wat minder troebel bij. 
Ik vis de diepe pool boven de brug ook af maar dit is een erg lastig stuk om langs de kant te waden. Bovenaan bij de riffle 
vang ik dan weer een visje. Wijbe heeft 's morgens niet veel gevangen maar vangt er in de middag een paar. 
De nieuwe vliegenlijn bevalt hem goed, de lijn glijdt lekker door de ogen en gooit soepel. 
â€˜s Avonds eten we bij de Griek. Het is erg lekker. Ook vanavond weer op tijd te kooi, we hebben morgen weer een eind rijden 
voor de boeg.


<br>
<br>

<center>
<img src="Lissingen2.jpg">
<br>
<b>Los II Lissingen</B>
</center>




<br>
<center><b>***
<br>
</center>
<br>
<br>
</BODY>

</HTML>
