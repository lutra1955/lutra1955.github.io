<HTML>

<HEAD>
 <TITLE>NLPAGE10ZB</TITLE>
 <LINK HREF="stijl.css" REL="stylesheet" TYPE="text/css">
</HEAD>

<BODY>

<B>
Weest u er van verzekerd (hoewel er onwetende mensen zijn die er anders over denken) dat vissen een Kunst is: ..........
<br><br>
Izaak Walton (The Complete Angler).
<BR>
<BR>
<BR>
<CENTER><B>***</B></CENTER>

<BR>
<center>

<TABLE><TR>
<TD>
<UL>
<LI><A href="nlpage10zb.htm"><B>Kyll 2010</A></LI>
<LI><A href="nlpage10za.htm"><B>Bayern 2010</A></LI>
<LI><A href="nlpage10z.htm"><B>Sauerland 2010</A></LI>
<LI><A href="nlpage10y.htm"><B>Kyll 2009-2</A></LI>
<LI><A href="nlpage10x.htm"><B>Bayern 2009-2</A></LI>
<LI><A href="nlpage10w.htm"><B>Allg&#0228;u - Bayern 2009</A></LI>
<LI><A href="nlpage10v.htm"><B>Kyll 2009-1</A></LI>
<LI><A href="nlpage10u.htm"><B>Kyll 2008-1</A></LI>
<LI><A href="nlpage10t.htm"><B>Ruwer 2006</A></LI>
<LI><A href="nlpage10s.htm"><B>Kyll 2006-1</A></LI>
<LI><A href="nlpage10q.htm"><B>Sch&#246;necken 2005</A></LI>
<LI><A href="nlpage10p.htm"><B>Kyllburg 2005-1</A></LI>
<LI><A href="nlpage10n.htm"><B>Sch&#246;necken 2004</A></LI>
<LI><A href="nlpage10m.htm"><B>Kyll 2004-1</A></LI>
<LI><A href="nlpage10k.htm"><B>Eifel 2003</A></LI>
</UL>
</TD>
<td widht="400">&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; 
</td>
<td><img src="trout13.gif"></td>
</TR></TABLE>
</B>
</CENTER>
<BR>
<center>
<A href="nlpage10-old.htm" target="nlmain"><b>Oude trips</A>
</center>
<BR>

<CENTER><B>***</B></CENTER>
<BR>
<B><A name="Kyll"></A><b>Kyllburg, 15 september 2010
<BR>
<BR>
<b>Vol spanning worden de weersverwachtingen gevolgd. Net voor het weekend stijgt het waterpeil in de Kyll sterk, tot boven het niveau waarop de rivier nog bevisbaar is. Gelukkig daalt het peil tijdens het weekend gestaag en ook de weersverwachting ziet er redelijk uit. Een buitje zullen  we nog wel krijgen, maar dat is met een regenjack wel te doorstaan. Woensdag ben ik dan al voor negen uur bij Frans en even later zijn we op weg. Zonder fileleed bereiken we dan het AC restaurant in Nederweert. Tijd voor een bak koffie. Om even na twee uur zijn we dan bij Haus Wehrbusch. Eerder dan verwacht. Na de tassen op de kamer te hebben gezet schrijft Frau Kapeller een vergunning voor ons uit en gaan we op weg. Het waterpeil is nog steeds wat aan de hoge kant maar het water is wel redelijk helder. Sommige plekken zijn door het hoge water wat lastig te bereiken en ook een aantal in het water gestortte bomen maken sommige plekjes niet toegankelijk. Na een tijd wordt aan mijn eigen kant de nimf gepakt en kan ik de eerste forel van de dag landen. Een mooi getekende beekforel. Na een tijdje ga ik een stuk verderop en passeer Frans. Ook hij heeft de eerste al binnen. Bij een snel stromend stuk en een karakteristiek stuk steen ga ik het water weer in. Opnieuw vang ik aan mijn eigen kant een leuke forel en als ik het wat sneller stromende stuk afvis, vang ik er een paar bij. Aan het eind van de dag hebben we er allebei een stuk of wat gevangen en kunnen terugkijken op een geslaagde dag. De schnitzel die we op de camping gaan eten smaakt goed en we nemen er een lekker biertje bij.
<br><br>

Donderdag 16 september 2010
<br><br>
Vandaag gaan we naar een andere plek. Na het halen van de vergunning vissen we een stuk af waar we niet zo bekend zijn. Het water is hier behoorlijk overgroeid en soms is er nauwelijks te werpen. Maar door wat laag in dekking te blijven kunnen we met wat rolworpjes nog wel uit de voeten en dat levert van tijd tot tijd een aanbeet op. Op de droge vlieg doen ze het niet zo denderend en dus schakel ik over op een nimf. Die werkt. Hoewel het weer redelijk is krijgen we toch een paar kleine buien regen op ons uitgestort. Maar door wat onder de bomen te gaan staan is daar wel een mouw aan te passen. Het regenjack is niet nodig en blijft rustig in het vliegvisvest zitten. Aan het eind van de dag kunnen we terugkijken op een fijne visdag. Ook de ijsvogel heeft zich weer laten zien, net als de waterspreeuw. We zijn nog net op tijd in het hotel om wat te eten te bestellen. Wijbe had al een berichtje gestuurd van zijn aankomst en we eten dus gezamenlijk. De avond wordt afgesloten door gezamenlijk wat vliegen te binden. Een biertje of ander lekker drankje gaat er daarbij goed in.
<br><br>
Vrijdag 17 september 2010
<br><br>
Deze morgen halen we eerst voor Wijbe de jaarvergunning op het stadhuis. Dat is snel geregeld en na ons in waadpak of lieslaarzen te hebben gehesen lopen we de Deggentunnel door. Frans neemt het eerste stuk en Wijbe en ik lopen wat verder naar achteren. Opvallend is dat sommige stukken rivier toch weer veranderd zijn sinds we hier de laatste keer hebben gevist. Sommige kuilen zijn anders dan vroeger. Nadat Wijbe een mooie plek heeft gevonden om het te gaan proberen, ga ik een stukje verderop. Eerst waad ik onder de spoorbrug door. Dat is nog niet eens zo makkelijk, niet in het minst door de toch vrij hoge waterstand. Even later moet ik toch weer de kant op, want zelfs met mijn nieuwe waadpak is het gewoon te diep. Vijftig meter verder is het aan de kant weer ondieper en ga ik het water in. In de diepe kuil waar ik een paar jaar geleden een paar mooie regenboogforellen ving, kan ik nu niets vangen. Aan de andere kant van het eiland van ik echter toch de eerste vis van de dag en even later zelfs een tweede. Beiden mooi getekende beekforelletjes. Na de lunch gaan we het een eind verderop proberen. Daar wil het eerst niet lukken, maar na een tijd krijg ik toch een mooie aanbeet die ik kan verzilveren. Aan het eind van de middag probeer ik het nog bij de doorwaadbare plaats en vang er nog twee bij, zodat de score vandaag op 5 stuks komt. Het is lekker weer en ik amuseer me. Op een leuk plekje blijf ik een poos op de oever zitten om alles eens op mijn gemak te bekijken. En dat bevalt zo goed dat ik er een kwartiertje languit in het gras liggen aan vast plak. Het blijft iedere keer weer een plezier om in dit mooie landschap te vertoeven. Als we weer bij elkaar komen heeft iedereen zijn visje wel gevangen. Het zijn weliswaar geen dramatisch goede vangsten, maar met een paar stuks als resultaat is het toch leuk vissen. Na het eten blijven we nog een drankje drinken en gaan dan op tijd te kooi.
<br><br>
Zaterdag 18 september
<br><br>
Vandaag gaan we naar de Pr&#252;m. Vorig jaar was dat geen succes om het mild te zeggen en zijn we uit arren moede maar vertrokken. Frans begint bij de voorde en Wijbe en ik gaan naar een plek waar altijd wel een paar meuntjes waren te vangen. Als we langzaam wadend en vissend proberen de meunen te ontdekken blijft dat bijna zonder resultaat. We zien wel wat hele kleine visjes, maar geen meun, op 4 stuks na die ook snel verjaagd zijn.
<br>
<br>

<center>
<table>
<tr>
<td><A href="kyll-101.jpg" target="new"><img src="kyll-101s.jpg" border="noborder" alt="Stromende schoonheid"></A></td>
<td><A href="kyll-102.jpg" target="new"><img src="kyll-102s.jpg" border="noborder" alt="Welriekende Nachtorchis"></A></td>
<td><A href="kyll-103.jpg" target="new"><img src="kyll-103s.jpg" border="noborder" alt="Rietorchis"></A></td>
<td><A href="kyll-104.jpg" target="new"><img src="kyll-104s.jpg" border="noborder" alt="Regenboog"></A></td>
</tr>
</table>
<b>  De foto's zijn gemaakt door Frans Oorschot.<b> 
</center>
<br>
Een uur later heb ik nog steeds geen beet gezien. Als ik richting van de camping en de waterzuivering loop merk ik dat mijn fotocamera verdwenen is. Ik had het ding in een tasje met een riempje om mijn nek hangen, maar alles is foetsie. Frans helpt nog een poos met naarstig zoeken, maar helaas, het kleinood wordt niet meer gevonden. Ik baal enorm, mijn kleine Olympus maakte mooie foto's en ik ben ook alle foto's van deze trip kwijt. Als we bij de auto zijn blijkt dat Wijbe en Frans nog maar een paar meuntjes hebben gevangen en en we besluiten om na de lunch maar te verkassen en richting Kyll te gaan. Ik weet niet wat er hier gebeurd is, maar ik heb het voorlopig wel gehad met de Pr&#252;m. 
Bij de auto maken we wat soep warm en smeren de broodjes. Dat gaat er allemaal goed in. Na het halen van de nodige vergunningen staan we een tijdje later weer in het water. Het blijkt een goede zet geweest om te verkassen, want we vangen vanmiddag allemaal wel een paar forelletjes. En een ijsvogel die langs komt speren maakt het geheel compleet. Het is weer echt genieten. 's Avonds laten we ons het eten in Haus Wehrbusch goed smaken en sluiten de trip af met een drankje. Helaas is de pret nu voorlopig weer voorbij, morgen rijden we weer naar huis.
<br>



<br>
<center><b>***
<br>
</center>
<br>
<br>

</BODY>

</HTML>
