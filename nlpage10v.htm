<HTML>

<HEAD>
 <TITLE>NLPAGE10U</TITLE>
 <LINK HREF="stijl.css" REL="stylesheet" TYPE="text/css">
</HEAD>

<BODY>

<B>
Weest u er van verzekerd (hoewel er onwetende mensen zijn die er anders over denken) dat vissen een Kunst is: ..........
<br><br>
Izaak Walton (The Complete Angler).
<BR>
<BR>
<BR>
<CENTER><B>***</B></CENTER>

<BR>
<center>

<TABLE><TR>
<TD>
<UL>
<LI><A href="nlpage10x.htm"><B>Bayern 2009-2</A></LI>
<LI><A href="nlpage10w.htm"><B>Allg&#0228;u - Bayern 2009</A></LI>
<LI><A href="nlpage10v.htm"><B>Kyll 2009-1</A></LI>
<LI><A href="nlpage10u.htm"><B>Kyll 2008-1</A></LI>
<LI><A href="nlpage10t.htm"><B>Ruwer 2006</A></LI>
<LI><A href="nlpage10s.htm"><B>Kyll 2006-1</A></LI>
<LI><A href="nlpage10q.htm"><B>Sch&#246;necken 2005</A></LI>
<LI><A href="nlpage10p.htm"><B>Kyllburg 2005-1</A></LI>
<LI><A href="nlpage10n.htm"><B>Sch&#246;necken 2004</A></LI>
<LI><A href="nlpage10m.htm"><B>Kyll 2004-1</A></LI>
<LI><A href="nlpage10k.htm"><B>Eifel 2003</A></LI>
</UL>
</TD>
<td widht="400">&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; 
</td>
<td><img src="trout13.gif"></td>
</TR></TABLE>
</B>
</CENTER>
<BR>
<center>
<A href="nlpage10-old.htm" target="nlmain"><b>Oude trips</A>
</center>
<BR>

<CENTER><B>***</B></CENTER>
<BR>
<B><A name="Kyll 2009-1"></A><b>Kyllburg, woensdag 6 mei 2009
<BR>
<BR>
<BR>
<b>
Het lukt om ook de woensdagmiddag vrij te nemen en om half twee vertrekken Frans en ik. Na een standaard rit en koffiepauze in Nederweert komen we dan zes uur later op de camping in Kyllburg aan. Een half uurtje later staat de tent. Tijd om te vissen is er eigenlijk niet meer en daarom gaan we een schnitzel halen in de camping sch&#0228;nke. Er blijken nieuwe beheerders te zijn, Nederlandse mensen dit keer. We worden hartelijk ontvangen en kunnen aanschuiven aan de tafels omdat er net een forellen-smikkel partij aan de gang is. Ook lekker, maar wij hebben dit keer meer trek in een schnitzel en ook dat is geen probleem. Ze smaken goed trouwens!
<br><br><br>

Donderdag 7 mei 2009<br><br>
De waterstand voor de Kyll is 63 cm en het water is redelijk helder. Na het bekende ontbijt "ham and eggs met eieren", door Frans bereid, vertrekken we. De vergunningen liggen al klaar en wat later staan we aan het water. In het begin gaat het niet hard, hoewel ik redelijk snel een forel vang. In de diepe pool die Frans net heeft afgevist vang ik er nog twee kleine bij en daarna ga ik door. Regelmatig vang ik dan toch een visje en als we rond een uur of een bij de auto samen komen voor de lunch, heeft Frans ook zijn visje wel gevangen. Het is lekker weer, een graad of 23 en we genieten dan ook met volle teugen. Er lekker even uit, weg van werk en alles. Nu even heerlijk tussen stromend water en jong groen blad. Af en toe laat een waterspreeuw zich zien, maar een ijsvogel zie ik vandaag niet. Na de lunch even een kwartiertje languit in het gras, staren naar de wolken. Volgens Frans lag ik na twee minuten al te snurken. Dan gaan we weer verder en we gaan naar de brug- en de molenpools. Hier zit het mee en vang ik er weer een paar fraai getekende Eifel forelletjes bij. Nadat ik bij de diepe pool gekomen ben, gooi ik mijn goudkop in het neerstortende water. Wat later zie ik een beweging en haak een forel. Meteen merk ik dat het weer een grote is en ook deze vis is zowat zwart gekleurd. Het is in het glasheldere water goed te zien. Terwijl ik de vis dril, die gelukkig in de pool blijft en er niet uit schiet, wordt deze aangevallen door een tweede exemplaar dat bijna net zo groot is. D&#0225;t heb ik nog nooit gezien. Als de forel in mijn netje ligt, blijkt deze 46cm op de lat te brengen en behoort daarmee tot de drie grootste die ik ooit op stromend water ving. 'S Avonds gaan we na het eten nog even door en allebei vangen we er een paar visjes bij. We kunnen de dag dan met een tevreden gevoel afsluiten. Na een douche zitten we lekker met een nieuw ontdekt hefe wei&#0223;bier voor de tent. Het is "Das Weizen" en het smaakt heerlijk.<br><br>

<center>
<table>
<tr>
<td><A href="frans7.jpg" target="new"><img src="frans7s.jpg" border="noborder"></A></td>
<td><A href="klein01.jpg" target="new"><img src="klein01s.jpg" border="noborder" alt="Kleine"></A></td>
<td><A href="46cm.jpg" target="new"><img src="46cms.jpg" border="noborder" alt="46cm"></A></td>
<td><A href="frans8.jpg" target="new"><img src="frans8s.jpg" border="noborder" alt="in het onweer"></A></td>
</tr>
</table>
</center>
<br>
Vrijdag 8 mei 2009
<br><br>
Deze morgen slapen we uit tot een uur of 8 en dan herhaalt zich het ritueel van het ontbijt. We besluiten het dit keer weer eens ergens anders te proberen. We hebben er al een tijd niet meer gevist. De vergunningen zijn snel gehaald en bij het riviertje gaat Frans naar beneden en ik weer naar boven. Zoals we meestal doen. Het wil niet echt vlotten. Plaatsen waar ik bijna altijd wel iets vang, leveren vandaag niets op. Als ik buiten het dorp ben, zie ik hoe een andere vliegvisser van boven af komt en in een gele bestelauto stapt. Ook een Nederlandse sportbroeder, zie ik aan het kenteken. Hij heeft dus het stuk waar ik wil vissen al afgevist. Ik hoop dat hij meer succes heeft gehad dan ik. In een smalle bocht krijg ik een aanbeet, maar de forel schiet al gauw los. Op dezelfde plek vang ik echter toch nog twee leuke vissen, allebei rond de 30 cm. Ik ben er erg blij mee. Een paar meter verder is nummer drie kortstondig de pineut, maar even later zwemt ook deze fraaie vis weer rond. Aan het eind van de dag heb ik 9 forelletjes binnen. Leuk gevist in ieder geval !!!
<br><br><br>

Zaterdag 9 mei 2009
<br><br>
We gaan weer eens naar de Pr&#0252;m. We zijn er al een tijdje niet meer geweest en we verwachten er eigenlijk best wat van. Het is een leuke rivier, maar als je forel wilt vangen kan je beter naar de Kyll gaan. Maar voor een keer vinden wij de Pr&#0252;m wel leuk, af en toe een dikke meun is dikke pret !!! Vandaag gaat het echter niet zoals verwacht. Mijn eerste vis van vandaag is een elrits. Het is een hele knaap, waarschijnlijk wel 10cm ! Hmmmm. Wat verder vang ik een heel klein meuntje en daarna zelfs nog een vingerlang forelletje. Op het ondiepe stuk zie je altijd meun. Soms een boeggolf als ze verstoord zijn. Vandaag is er echter helemaal niets te zien. Waar zijn al de meunen gebleven. Op het gespetter van een enkele alver of elrits na lijkt de rivier uitgestorven. Aan het eind van de dag heb ik 5 visjes, vingerlang. Frans is dit keer de spekkoper en heeft een dikke meun die 43 cm lang is. Om half vijf gaan we maar weer terug, het is drie keer niks vandaag. Waar is de vis gebleven ?? Wanneer we die wat teleurstellende vangst met collega vliegvissers op de camping bespreken, beamen die dat het er de laatste tijd niks is. We halen nog een vergunning bij de campingbaas en in de avond vangen we allebei dan toch twee leuke forellen. Die van Frans is zowat 30 cm en dat is een leuke vis. Dan breekt een onweersbui los die vergezeld gaat van zware slagregen. Na een tijdje stoppen we maar met vissen. Voor de tent is het dan weer genieten van een fijn hefe wei&#0223;bier en daarmee is ook deze trip weer historie. De zondag rijden we zonder veel problemen, en met mooi weer, rustig terug naar Den Helder.
<br>
<br>
<center><b>***
<br>
</center>

</BODY>

</HTML>
