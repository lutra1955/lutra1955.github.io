<HTML>

<HEAD>
 <TITLE>NLPAGE18USA</TITLE>
 <LINK HREF="stijl.css" REL="stylesheet" TYPE="text/css">
</HEAD>

<BODY>
<br><br>
<B>Alles wat we willen is grotere forel, betere hengels en een gelukkig sexleven.<BR><BR>
John Gierach (Standing in a river waving a stick).</B>
<BR>
<BR>

<CENTER><b>***</B></CENTER>

<BR>
<table>
<tr><td>
<ul><b>
<li><A href="nlpage18usa.htm"><B>Shenandoah en Patapsco 2006</A></li>
</ul>
</td></tr></table>
</center>

<CENTER><b>***</B></CENTER>

<BR>
<A name="USA"></A>
<BR>
<BR>
<b>
Zaterdag 4 September 2010
<br>
<br>
Het is een lange, hete zomer geweest in Washington DC. Ook tijdens ons bezoek is het er 36 graden. We zijn er niet gerust op dat het waterpeil in de Thornton hoog genoeg zal zijn om te vissen. Ook het zoeken op internet levert hierover geen aanvullende informatie op. Gelukkig is het koeler in de <A href="http://www.bassproshop.com" target="new">Bass Pro shop</A> in Hanover, waaraan we uiteraard even een bezoek brengen om wat spullen aan te kopen. Ook de collegae die hier nog niet eerder geweest zijn, kijken hun ogen uit. De temperatuur blijft de hele week hoog, maar op zaterdag is het gelukkig iets koeler, dank zij de voorbij getrokken orkaan Earl. Om acht uur vertrekken we van het hotel, en zijn dan een uur of twee later in Sperryville. Het waterpeil van de Thornton is wel erg laag, maar in een poeltje bij de brug zien we een paar visjes zwemmen. Het lijken geen forelletjes te zijn, maar iets anders. De koffieshop is nog dicht en gaat pas om 11 uur open, waardoor we besluiten door te rijden naar het Thornton Gap toegangs station, waar we het entreegeld voor het Shenandoah National Park betalen. Dan rijden we een paar kilometer terug naar de parkeerplaats. Wijbe en ik hijsen ons in de lieslaarzen om het waterpeil te checken. Dat is snel bekeken, er staat bijna geen water. We spreken af dat Wijbe en ik het even proberen en als het niks is, dan naar Sperryville te gaan. Michel blijft even wachten. In een poeltje net onder de weg, waar nog wat water staat, slaat een forelletje op mijn vlieg zonder deze te pakken. Even later verpruts ik de poel door er met een mislukte worp een tak in te trekken. Ik stop er dus mee en loop terug naar de auto. Even later is ook Wijbe daar en rijden we naar Sperryville. Michel parkeert de auto bij een zijweggetje en we bekijken het riviertje. Ik zie al snel een visje wegschieten. We gaan het hier proberen want per slot van rekening wil Michel ook nog even rondkijken. 
<br><br>

<center>
<table>
<tr>
<td><A href="basspro-1l.jpg" target="new"><img src="basspro-1s.jpg" border="noborder" alt="Bass Pro Shop"></A></td>
<td><A href="thorntonlow-1l.jpg" target="new"><img src="thorntonlow-1s.jpg" border="noborder" alt="Thornton low water"></A></td>
<td><A href="thornton-2l.jpg" target="new"><img src="thornton-2s.jpg" border="noborder" alt="Thornton"></A></td>
<td><A href="sucker-1l.jpg" target="new"><img src="sucker-1s.jpg" border="noborder" alt="Sucker"></A></td>
</tr>
<tr>
<td width=256 align="center"><b>Bass Pro shop</b></td>
<td width=256 align="center"><b>Thornton river<br>Laag water</b></td>
<td width=256 align="center"><b>Aan de Thornton</b></td>
<td width=256 align="center"><b>Sucker</b></td>
</tr>
</table>
</center>
<br>



Wijbe begint op deze plek en ik loop een paar honderd meter stroomafwaarts. Hoewel ook hier het waterpeil gruwelijk laag is, staat er op sommige plekken toch nog wat water en zie ik scholen visjes zwemmen. Als ik de riverbedding in stap vliegt er een soort klein zwartgrijs reigertje op. Het lijkt wel wat op een soort wouwaapje of zo, ik kan het niet meteen thuisbrengen. Thuis geeft de Peterson gids me geen oplossing en de soort blijft me onbekend. De visjes zijn wat in beweging gekomen. Het formaat schommelt zo'n beetje tussen de 10 en 25 cm. Met dit waterpeil zet ik er meteen een droge sedge op, eens kijken of ze die pakken. Dat is vrij snel duidelijk. De vangst bestaat uit een grondeltje of zo. Ik denk dat het lokaal een "sucker" genoemd wordt. Maakt me niet uit, het is weliswaar geen bronforel, maar ik beleef er evengoed veel genoegen aan. Met deze omstandigheden ben ik zowieso blij om iets te vangen. Ik vis rustig verder en af en toe vang ik een sucker. Niet groot, maar toch leuk. Er zijn veel vlinders in de lucht. De meeste zijn Eastern tiger swallow tails (Papilio glaucus, Linnaeus, 1758). Ze lijken veel op de Koninginnepages die je in de Eifel soms ziet. Het zijn prachtige vlinders. Er zitten ook een paar donker gekleurde vrouwtjes van deze vlindersoort bij. Af en toe zit er ook en Great Spangled Fritillary (Speyeria cybele, Fabricius, 1775) bij. Het weer is trouwens prachtig, het is iets over de 25 graden en dus gelukkig niet meer zo heet als de voorgaande dagen. Na een kort worp waarbij de sedge in een stroompje tussen een paar stenen gemikt wordt, wordt de vlieg gegrepen en een visje gehaakt. Het is meteen duidelijk dat het geen grondeltje is. Even later blijkt dit te kloppen en heb ik een kleine Smallmouth bass in mijn handen. Leuk !! Na nog een stuk te hebben afgevist komt Wijbe in zicht. Ook hij heeft de eerste vangst al binnen, ook een soort grondeltje.
<br><br>

<center>
<table>
<tr>
<td><A href="smallmouth-1l.jpg" target="new"><img src="smallmouth-1s.jpg" border="noborder" alt="Smallmouth bass"></A></td>
<td><A href="thorntonlow-2l.jpg" target="new"><img src="thorntonlow-2s.jpg" border="noborder" alt="Thornton low water"></A></td>
<td><A href="wijbe-2l.jpg" target="new"><img src="wijbe-2s.jpg" border="noborder" alt="Wijbe"></A></td>
<td><A href="swallowtail-1l.jpg" target="new"><img src="swallowtail-1s.jpg" border="noborder" alt="Swallowtail"></A></td>
</tr>
<tr>
<td width=256 align="center"><b>Smallmouth bass</b></td>
<td width=256 align="center"><b>Thornton river<br>Laag water</b></td>
<td width=256 align="center"><b>Wijbe</b></td>
<td width=256 align="center"><b>Swallowtail</b></td>
</tr>
</table>
</center>
<br>

Nu vis ik een stukje verder terwijl Wijbe het een paar honderd meter verderop gaat proberen. Wat later loop ik onder de brug door waar de US-211 over de Thornton loopt. Net na de brug is een breed stuk rivier waar nog wat water staat en dat levert me een misser op en het elfde grondeltje. Wat later zie ik Wijbe weer en hij blijkt bij een prachtige diepe kuil te staan, die echter geen vis oplevert. Dan worden we aangesproken door een persoon op de oever en we klimmer de rivierbedding uit. Het blijkt dat we meteen in de man zijn tuin staan. Het is een alleraardigst persoon en we maken even een praatje. Dan is het twee uur geweest en moeten we verder, want Michel zou ons om twee uur op komen halen. Als we bij de boerenschuur aankomen staat de auto er al. Even mijn natte sokken uit (zelfs bij deze lage waterstand fiks ik het om een natte poot te halen) en die in de kofferbak leggen. Michel heeft een leuk restaurantje gevonden waar we lekker in de zon de lunch gebruiken. Daarna rijden we via de Skyline drive in het Shenandoah National Park weer naar het noorden. Helaas zien we dit keer geen enkel hert. Het zal wel te druk zijn, het is immers Labor day weekend.
<br><br>
Het is duidelijk dat het vissen in dit riviertje beter in het voorjaar of later in het najaar gedaan kan worden, als het waterpeil wat hoger is. Ondanks het lage water hebben we er toch een paar aangename uren door kunnen brengen.


<br><br>
Interessante links:<br>
<A href="http://www.nps.gov/shen/" target="new"><b>National Park Service</A><br>
<A href="http://www.dgif.state.va.us/buy_license.asp" target="new"><b>Visvergunning voor de staat Virginia.</A><br>
<A href="http://www.wildlifelicense.com/md/index.php" target="new"><b>Visvergunning voor de staat Maryland.</A><br>
<A href="http://www.mapquest.com" target="new"><b>Landkaarten</A><br>
<A href="http://www.washingtonpost.com/wp-srv/weather/" target="new"><b>Het weer in Washington.</A><br>
<A href="http://www.bassproshop.com" target="new"><b>De Bass Pro shop</A><br>

<br>
<br>
<center>
*   *   *
</center>


</BODY>

</HTML>
