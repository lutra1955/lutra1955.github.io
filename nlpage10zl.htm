<HTML>

<HEAD>
 <TITLE>NLPAGE10ZL</TITLE>
 <LINK HREF="stijl.css" REL="stylesheet" TYPE="text/css">
</HEAD>

<BODY>
<BR>
<B>
Weest u er van verzekerd (hoewel er onwetende mensen zijn die er anders over denken) dat vissen een Kunst is: ..........
<br><br>
Izaak Walton (The Complete Angler).
<BR>
<BR>
<BR>
<CENTER><B>***</B></CENTER>

<BR>
<center>

<TABLE><TR>
<TD>
<UL>
<LI><A href="nlpage10zk.htm"><B>Kyll 2015-1</A></LI>
<LI><A href="nlpage10zj.htm"><B>Kyll 2014-2</A></LI>
<LI><A href="nlpage10zh.htm"><B>Harz 2014</A></LI>
<LI><A href="nlpage10zg.htm"><B>Kyll 2014-1</A></LI>
<LI><A href="nlpage10zf.htm"><B>Kyll 2012</A></LI>
<LI><A href="nlpage10zd.htm"><B>Holzbach 2011</A></LI>
<LI><A href="nlpage10zc.htm"><B>Kyll 2011</A></LI>
<LI><A href="nlpage10zb.htm"><B>Kyll 2010</A></LI>
<LI><A href="nlpage10za.htm"><B>Bayern 2010</A></LI>
<LI><A href="nlpage10z.htm"><B>Sauerland 2010</A></LI>
<LI><A href="nlpage10y.htm"><B>Kyll 2009-2</A></LI>
<LI><A href="nlpage10x.htm"><B>Bayern 2009-2</A></LI>
<LI><A href="nlpage10w.htm"><B>Allg&#0228;u - Bayern 2009</A></LI>
<LI><A href="nlpage10v.htm"><B>Kyll 2009-1</A></LI>
<LI><A href="nlpage10u.htm"><B>Kyll 2008-1</A></LI>
<LI><A href="nlpage10t.htm"><B>Ruwer 2006</A></LI>
<LI><A href="nlpage10s.htm"><B>Kyll 2006-1</A></LI>

</UL>
</TD>
<td widht="400">&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; 
</td>
<td><img src="trout13.gif"></td>
<TD>
<UL>
<LI><A href="nlpage10q.htm"><B>Sch&#246;necken 2005</A></LI>
<LI><A href="nlpage10p.htm"><B>Kyllburg 2005-1</A></LI>
<LI><A href="nlpage10n.htm"><B>Sch&#246;necken 2004</A></LI>
<LI><A href="nlpage10m.htm"><B>Kyll 2004-1</A></LI>
<LI><A href="nlpage10l.htm"><B>Kyll 2003-2</A></LI>
<LI><A href="nlpage10k.htm"><B>Eifel 2003</A></LI>
<LI><A href="nlpage10j.htm"><B>Kyll 2003-1</A></LI>
<LI><A href="nlpage10h.htm"><B>Kyll 2002-2</A></LI>
<LI><A href="nlpage10g.htm"><B>Oosbach 2002</A></LI>
<LI><A href="nlpage10f.htm"><B>Kyll 2002</A></LI>
<LI><A href="nlpage10.htm"><B>Kyll 2001</A></LI>
<LI><A href="nlpage10b.htm"><B>Kyll 2000</A></LI>
<LI><A href="nlpage10c.htm"><B>Kyll 1999</A></LI>
<LI><A href="nlpage10d.htm"><B>Wied 1998</A></LI>
<LI><A href="nlpage10e.htm"><B>Bayerisches Wald 1998</A></LI>
</UL>
</TD>
</TR></TABLE>
</B>
</CENTER>

<BR>

<CENTER><B>***</B></CENTER>
<BR>
<B><A name="Kyll"></A><b>Zendscheid, vrijdag 14 augustus 2015
<BR>
<BR>
<b>
Met slagregen, lichtflits en donderklap vertrekken we om vijf uur richting Duitsland. Voor zessen zijn we Amsterdam voorbij en 
ook de rest van de reis richting Venray verloopt zonder oponthoud. Als we daar iets van 10 minuten voor het AC restaurant 
staan komen ook Willem en Petra er aan. Gezamenlijk nemen we een pauze en drinken koffie. Dan gaan we weer verder en rond 
een uur of tien zijn we dan in Gerolstein. Het is hier gelukkig lekker zonnig weer. Eerst naar het stadhuis voor vergunningen 
en dan even langs de winkel van mijnheer Eul voor wat vliegen en ander spul. Daarna de auto weer voltanken en even 
boodschappen doen. Voor het bier gaat de keuze naar Oetinger Weizen. Daarna rijden we door naar hotel Haus Kylltal in 
Zendscheid. 
De appartementen zijn gelukkig al vrij en we kunnen de spullen uit pakken. Dan gaan we naar de historische watermolen in 
Birgel voor de lunch. Altijd weer leuk en lekker eten hier. 
In de molenstroom zien we niet alleen een paar forellen, maar ook een paar rivierkreeften. Het zijn hier nog de echte 
Europese rivierkreeften. Die zie je niet overal meer.<br><br>
Van Birgel gaan we naar Wallenborn om daar een lokaal soort geiser te zien, de brobbel. Deze geiser wordt niet veroorzaakt 
door hitte en stoom, maar door koolzuurgas. Daarom is het water dat er uit spuit weliswaar vol met bellen, maar gewoon koud. 
We komen net op tijd aan. Dat wil zeggen dat we van achter de afzetting van groen doek zien hoe de geiser een meter of twee, 
drie omhoog komt en dan weer minder wordt. We zullen dus een klein half uurtje moeten wachten op de volgende voorstelling. 
Die is mooi op tijd en we zien hoe de put begint te borrelen en dan de geiser in volle pracht op komt. Op de terugweg 
richting Zendscheid komen we langs de historische watermolen bij Densborn. We strijken neer op het terras. Het is heerlijk 
weer en we zitten er prima, we besluiten meteen om er ook maar te gaan eten. 
De maaltijd is prima en we genieten. Dan stappen we weer op en gaan naar het hotel terug. Daar drinken we met elkaar nog een 
biertje en gaan dan redelijk bijtijds slapen.

<br><br>
<center>
<table>
<tr>
<td><A href="zend1.jpg" target="new"><img src="zend1s.jpg" border="noborder" alt="vergunning"></A></td>
<td><A href="zend2.jpg" target="new"><img src="zend2s.jpg" border="noborder" alt="Haus Kylltal"></A></td>
<td><A href="zend3.jpg" target="new"><img src="zend3s.jpg" border="noborder" alt="Kyll"></A></td>
<td><A href="zend4.jpg" target="new"><img src="zend4s.jpg" border="noborder" alt="Rot getupfte"></A></td>
</tr>
<BR>

<tr>
<td><center><B>de vergunning is binnen</center></td>
<td><center><B>Hotel Haus Kylltal</center></td>
<td><center><B>Kyll</center></td>
<td><center><B>Rot getupfte</center></td>
</tr>
</table>
</center>
<br>
<b>
<b>
Zendscheid, zaterdag 15 augustus 2015
<br>
<br>
Na het heerlijke ontbijt halen we in het hotel de dagvergunningen. Daarna gaan we naar het water, dat ligt voor de deur. 
Het weer is omgeslagen en het motregent. Dampwolken rijzen op vanuit het woud, het is wel een mooi gezicht. 
Het water is helder en prima te bevissen. We kiezen allemaal een plekje en gaan het water in. Al snel heb ik een tik op de 
nimf, maar de beet zet niet door. We vissen allemaal rustig verder en staan vol bewondering te kijken wanneer we de ijsvogel 
zien. De forellen doen het niet wild, maar aan het eind van de morgen heb ik er vijf kunnen vangen en zeker het dubbele 
aantal losschieters gehad. Ook bij de anderen ging het niet wild, Reen is kampioen bij de dames met de vangst van, jawel, 
een elrits. Hond Max heeft het blijkbaar ook erg naar zijn zin. Af en toe zit ie tot aan zijn oren in een molshoop. 
We gaan lunchen bij het wildpark in Daun. Ze hebben er heerlijke goulashsoep en andere gerechten. Ondanks dat het een erg 
populaire attractie is, is de bediening erg vriendelijk. Het weer werkt wat mee en het is grotendeels droog. Na de lunch gaan 
we het wildpark rond en genieten van alle dieren die we zien. In de avond eten we bij de Schwarzbrennerei in Gerolstein. Het 
eten is er heerlijk en de bediening attent en vol humor. We hebben er een heerlijke maaltijd. Ook het weizen van de tap, 
Benediktiner, smaakt heerlijk. 

<br><br>
<center>
<table>
<tr>
<td><A href="zend5.jpg" target="new"><img src="zend5s.jpg" border="noborder" alt="Reen"></A></td>
<td><A href="zend6.jpg" target="new"><img src="zend6s.jpg" border="noborder" alt="Max"></A></td>
<td><A href="zend7.jpg" target="new"><img src="zend7s.jpg" border="noborder" alt="Petra"></A></td>
<td><A href="zend8.jpg" target="new"><img src="zend8s.jpg" border="noborder" alt="Willem"></A></td>
</tr>
<BR>

<tr>
<td><center><B>Reen in actie</center></td>
<td><center><B>Max aan het keizitten</center></td>
<td><center><B>Petra met forel in het net</center></td>
<td><center><B>Willem en Max</center></td>
</tr>
</table>
</center>
<br>
<b>Zondag 16 augustus 2015<br><br>

We ontbijten en halen de dagvergunningen. Daarna omkleden en naar het water. Max stuitert voor ons uit het natte weiland door. 
We beginnen een stukje verder dan gisteren. Ondanks de drizzelende motregen vissen we toch met plezier, en ook vandaag laten 
de ijsvogels en waterspreeuwen zich weer bewonderen. Nadat ik de eerste forel heb gevangen, is het een hele tijd erg rustig. 
Totdat ik bij een leuke plek kom en er achter elkaar een paar vang. Ik heb er plezier in. Reen, Willem en Petra komen hier ook even 
vissen. Petra heeft hier ook het plezier om een mooie vechtende beekforel op de hengel te voelen. Het is een mooi stuk rivier. 
Willem is een stukje terug gegaan en heeft al peuterend hier ook een leuk succes geboekt.  
Rond een uur of een is het mooi geweest. De kleding heeft nu wel genoeg water geabsorbeerd. We stoppen er mee en gaan koffie 
drinken en taart eten bij cafe/bakkerij Blasius in Birresborn. De koffie en het gebak zijn er geweldig lekker.
Om de kalorietjes er weer een beetje af te krijgen maken we daarna een wandeling door het bos. We zien allerlei planten en 
maken veel foto's. We hebben er weer trek van gekregen en gaan voor het avondeten naar Hotel Zur Krone in Birresborn. Heerlijk 
eten en goede bediening. Het Erdinger weizen van het vat is niet verkeerd.
We zitten 's avonds gezellig bij elkaar met een biertje en gaan bijtijds te kooi. Morgen weer de terugreis.

<br>
<br>
<br>
<center><b>***
<br>
</center>
<br>
<br>
</BODY>

</HTML>
