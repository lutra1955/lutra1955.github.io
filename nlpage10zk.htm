<HTML>

<HEAD>
 <TITLE>NLPAGE10ZK</TITLE>
 <LINK HREF="stijl.css" REL="stylesheet" TYPE="text/css">
</HEAD>

<BODY>
<BR>
<B>
Weest u er van verzekerd (hoewel er onwetende mensen zijn die er anders over denken) dat vissen een Kunst is: ..........
<br><br>
Izaak Walton (The Complete Angler).
<BR>
<BR>
<BR>
<CENTER><B>***</B></CENTER>

<BR>
<center>

<TABLE><TR>
<TD>
<UL>
<LI><A href="nlpage10zj.htm"><B>Kyll 2014-2</A></LI>
<LI><A href="nlpage10zh.htm"><B>Harz 2014</A></LI>
<LI><A href="nlpage10zg.htm"><B>Kyll 2014-1</A></LI>
<LI><A href="nlpage10zf.htm"><B>Kyll 2012</A></LI>
<LI><A href="nlpage10zd.htm"><B>Holzbach 2011</A></LI>
<LI><A href="nlpage10zc.htm"><B>Kyll 2011</A></LI>
<LI><A href="nlpage10zb.htm"><B>Kyll 2010</A></LI>
<LI><A href="nlpage10za.htm"><B>Bayern 2010</A></LI>
<LI><A href="nlpage10z.htm"><B>Sauerland 2010</A></LI>
<LI><A href="nlpage10y.htm"><B>Kyll 2009-2</A></LI>
<LI><A href="nlpage10x.htm"><B>Bayern 2009-2</A></LI>
<LI><A href="nlpage10w.htm"><B>Allg&#0228;u - Bayern 2009</A></LI>
<LI><A href="nlpage10v.htm"><B>Kyll 2009-1</A></LI>
<LI><A href="nlpage10u.htm"><B>Kyll 2008-1</A></LI>
<LI><A href="nlpage10t.htm"><B>Ruwer 2006</A></LI>
<LI><A href="nlpage10s.htm"><B>Kyll 2006-1</A></LI>

</UL>
</TD>
<td widht="400">&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; 
</td>
<td><img src="trout13.gif"></td>
<TD>
<UL>
<LI><A href="nlpage10q.htm"><B>Sch&#246;necken 2005</A></LI>
<LI><A href="nlpage10p.htm"><B>Kyllburg 2005-1</A></LI>
<LI><A href="nlpage10n.htm"><B>Sch&#246;necken 2004</A></LI>
<LI><A href="nlpage10m.htm"><B>Kyll 2004-1</A></LI>
<LI><A href="nlpage10l.htm"><B>Kyll 2003-2</A></LI>
<LI><A href="nlpage10k.htm"><B>Eifel 2003</A></LI>
<LI><A href="nlpage10j.htm"><B>Kyll 2003-1</A></LI>
<LI><A href="nlpage10h.htm"><B>Kyll 2002-2</A></LI>
<LI><A href="nlpage10g.htm"><B>Oosbach 2002</A></LI>
<LI><A href="nlpage10f.htm"><B>Kyll 2002</A></LI>
<LI><A href="nlpage10.htm"><B>Kyll 2001</A></LI>
<LI><A href="nlpage10b.htm"><B>Kyll 2000</A></LI>
<LI><A href="nlpage10c.htm"><B>Kyll 1999</A></LI>
<LI><A href="nlpage10d.htm"><B>Wied 1998</A></LI>
<LI><A href="nlpage10e.htm"><B>Bayerisches Wald 1998</A></LI>
</UL>
</TD>
</TR></TABLE>
</B>
</CENTER>

<BR>

<CENTER><B>***</B></CENTER>
<BR>
<B><A name="Kyll"></A><b>Gerolstein, vrijdag 26 juni 2015
<BR>
<BR>
<b>
Het lijkt een gewoonte te worden dat ik voor de trip eerder wakker ben dan dat mijn wekker af gaat. Het is ook dit keer het 
geval. Om half vier sta ik maar op. Na douche en ontbijt pak ik de laatste tas op en ga naar de auto. Rond kwart over vier 
vertrekken we bij Frans. Hoewel het AC restaurant in Venray om zeven uur open gaat, zijn wij daar ruim te vroeg. Na een 
kleine rookpauze gaan we verder en drinken weer koffie bij raststatte Bedburger Land. Even na negen uur zijn we in Gerolstein 
en halen eerst de vergunning bij meneer Eul. Dan de auto voltanken en boodschappen doen. Tot slot nog een vergunning halen 
en dan inchecken op de camping. Als we daar de slaapzakken en zo in het bivak voor de komende dagen hebben neergelegd drinken 
we eerst even een bak koffie. Daarna gaan we weer verder. Wij hebben afgesproken dat we bij de voorzitter van de hengelsport-
vereniging tussen twaalf en een uur onze opwachting maken, maar we zijn veel te vroeg en hij is nog niet thuis. We besluiten om 
eerst naar de picknickplaats in het bos te rijden en de lunch te nuttigen. Terwijl we daar nog zitten te eten komt er een auto 
aan. Het is de voorzitter, hij heeft onze vergunningen bij zich. Wat onzettend aardig !!! Al gauw gaan we naar het water. Als 
ik bij een doorwaadbare plek oversteek en naar boven het weiland in stap, springt er bijna meteen een ree af. Met grote sprongen 
verdwijnt hij de helling op. Vier meter verder kiest nummer twee het hazenpad. De eerste leek de bok, de tweede was zeker de 
geit. Mooi om te zien. De middag begint al goed. Ook dit keer heb ik een klein tenkara hengeltje opgetuigd. Het presteert prima 
en ik vis er erg prettig mee. Af en toe vang ik een forelletje. Het is goed weer, een graad of 25 en lekker droog. Het water 
is toch iets gekleurd, waarschijnlijk nog een gevolg van de regen een paar dagen geleden, maar het is goed bevisbaar. Ook Frans  
vangt regelmatig een visje. Op een bepaald moment haak ik een grote forel. Ik schat hem boven de 40cm. Het tenkara stokje 
staat zo krom als een hoepel. Dan schiet de vis langs me heen en duikt achter me een bed waterranonkel in. Ik kan er niets 
tegen doen en de vis schudt het haakje uit. Hij heeft zijn vrijheid verdiend, maar ik had hem graag gevangen. Al te gauw is 
het het eind van de middag en we hebben het stuk wel afgevist. We stoppen er mee en maken een bak koffie bij de auto. Heerlijk !
 Het is mooi geweest voor vandaag en rustig rijden we naar de camping terug om lekker een schnitzel te gaan eten. In de avond 
 is het buiten goed toeven met een biertje. Op tijd gaan we te kooi.

<br><br>
<center>
<table>
<tr>
<td><A href="gerol01.jpg" target="new"><img src="gerol01s.jpg" border="noborder" alt="soep"></A></td>
<td><A href="gerol02.jpg" target="new"><img src="gerol02s.jpg" border="noborder" alt="geen veertiger"></A></td>
<td><A href="gerol03.jpg" target="new"><img src="gerol03s.jpg" border="noborder" alt="gestippelde"></A></td>
<td><A href="gerol04.jpg" target="new"><img src="gerol04s.jpg" border="noborder" alt="Brug"></A></td>
</tr>
<BR>

<tr>
<td><center><B>de soep</center></td>
<td><center><B>geen veertiger</center></td>
<td><center><B>Frans</center></td>
<td><center><B>de oude brug</center></td>
</tr>
</table>
</center>
<br>
<b>
<b>
Gerolstein, zaterdag 27 juni 2015
<br>
<br>
Na het bekende ontbijt gaan we naar het water. Omdat dit stuk wat meer overgroeid is, gebruik ik mijn gewone vliegenhengeltje. 
Het duurt een poosje voordat ik de eerste vang. Het is een mooie rood gespikkelde. Het is wel prettig vissen zo in de schaduw, 
want het zonnetje staat al mooi te branden. Het wordt warm vandaag. Af en toe pakt een visje de nimf en de morgen vliegt om. 
Bij Frans gaat het ook goed en samen lopen we naar de auto voor de lunch. De boer begint net met het maaien van het hoge gras. 
We maken wat soep warm en er zijn lekkere verse broodjes. Daarna gaan we weer verder vissen. Als we bij het weiland komen 
blijkt dat de boer alles al gemaaid heeft. Het loopt wel lekker makkelijk. Ook de middag vliegt weer voorbij terwijl we 
lekker staan te vissen. Het zijn geen grote aantallen, maar we vangen regelmatig een forelletje en daar hebben we veel 
plezier in. Na het vissen gaan we weer terug naar de camping, waar ook vandaag schnitzel op het menu staat. Terwijl we in de 
avond met een biertje buiten zitten, zien we enkele vuurvliegjes, leuk om te zien.



<br><br>
<center>
<table>
<tr>
<td><A href="gerol05.jpg" target="new"><img src="gerol05s.jpg" border="noborder" alt="biertje"></A></td>
<td><A href="gerol06.jpg" target="new"><img src="gerol06s.jpg" border="noborder" alt="Forel"></A></td>
<td><A href="gerol07.jpg" target="new"><img src="gerol07s.jpg" border="noborder" alt="mooi getekend"></A></td>
<td><A href="gerol08.jpg" target="new"><img src="gerol08s.jpg" border="noborder" alt="van zukke"></A></td>
</tr>
<BR>

<tr>
<td><center><B>Een heerlijk biertje</center></td>
<td><center><B>Even poseren</center></td>
<td><center><B>mooi getekend</center></td>
<td><center><B>van zukke</center></td>
</tr>
</table>
</center>
<br>
<b>Zondag 28 juni 2015<br><br>

Ook voor vandaag staat er een ander stuk van het water op het programma. Ik begin toch weer met het tenkara hengeltje. Het 
waterpeil is echter erg laag, de vis is schuw en ik zie er ook minder dan anders. Aan het eind van de morgen heb ik nog geen 
enkele beet gehad. Dan gooi ik de lijn in een dikke tak. Met een tenkara hengeltje moet je dan heel voorzichtig doen en niet 
met de hengel proberen te sjorren. Ik pak dus de lijn en probeer die los te trekken. Ik hoor een scherp krakend geluid en 
hoewel ik de lijn uit de tak trek heb ik ook het topje van de hengel gebroken. Tja, vanmiddag dus maar met mijn gewone 
vliegenhengeltje aan de gang. Na de lunch vissen we verder en deze middag vang ik er twaalf. Geen grote, maar wel mooi 
getekende forelletjes. Frans heeft er aan het eind van de dag ongeveer net zo veel. Het is lekker warm en we hebben gewoon 
weer een geweldig fijne dag vissen beleefd. Deze avond dineren we bij het Chinese restaurant. Na een paar biertjes gaan we 
bijtijds slapen. Morgen weer een lange rit voor de boeg.
<br>
<br>
<br>
<center><b>***
<br>
</center>
<br>
<br>
</BODY>

</HTML>
