<HTML>

<HEAD>
 <TITLE>NLPAGE10L</TITLE>
 <LINK HREF="stijl.css" REL="stylesheet" TYPE="text/css">
</HEAD>

<BODY>

<B>In feite ben ik daar om een beetje aan te rommelen, een beetje te vissen en me gewoon te
amuseren.<BR><BR>
Neil Patterson (Chalkstream Chronicle).
<BR>
<BR>
<BR>
<CENTER><B>***</B></CENTER>

<BR>
<center>
<TABLE><TR>

<TD>
<UL><B>
<LI><A href="nlpage10v.htm"><B>Kyll 2009-1</A></LI>
<LI><A href="nlpage10n.htm"><B>Sch�ecken 2004</A></LI>
<LI><A href="nlpage10m.htm"><B>Kyll 2004</A></LI>
<LI><A href="nlpage10l.htm"><B>Kyll 2003-2</A></LI>
<LI><A href="nlpage10k.htm"><B>Eifel 2003</A></LI>
<LI><A href="nlpage10j.htm"><B>Kyll 2003-1</A></LI>
<LI><A href="nlpage10h.htm"><B>Kyll 2002-2</A></LI>
<LI><A href="nlpage10g.htm"><B>Oosbach 2002</A></LI>
<LI><A href="nlpage10f.htm"><B>Kyll 2002</A></LI>
</UL>
</TD>
</TD>
<td>&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; 
</td>
<td><center><img src="trout13.gif"></center></td>
</TR></TABLE>
</B>
</CENTER>
<BR>
<BR>

<CENTER><B>***</B></CENTER>
<BR>
<B><A name="Kyll 2003-2"></A><b>Eifel, 27 - 31 augustus 2003
<BR>
<BR>
<b>
Woensdag 27 augustus vertrekken we om 11.45 uur uit Den Helder en twee en een half uur later 
zitten we aan de koffie in Nederweert. Een half uur later gaan we verder en tanken bij 
Shell-Barchon in Belgi�
Het zit even tegen, twee kilometer later staan we muurvast in een file. Er is ergens een ongeluk 
gebeurd in de buurt van Battice. We worden de snelweg af geleid en staan een eind verder weer 
muurvast. We nemen bij een rotonde een andere weg en navigeren binnendoor naar Verviers, waar we 
weer de E42 op gaan. We zien weinig tot geen vrachtwagens en vermoeden dat onze alternatieve 
route toch een goede zet is geweest. Toch hebben we veel tijd verloren en beseffen dat we het 
vissen van deze avond wel kunnen vergeten.
Bij Prm gaan we van de snelweg af en halen onze vergunning.
Wat na achten komen we aan op de camping en om negen uur zitten we met een biertje voor de tent.
<br><br>
Donderdag morgen vroeg op, om zeven uur, want we moeten om negen uur onze vergunning voor de beek
halen.
We komen mooi op tijd aan en de vergunningen liggen al klaar. Ik ga bij de brug het water in en 
Frans een stukje verder. Zo gauw mijn vlieg en lijn het water raken, schieten de forellen alle 
kanten op. Ze zijn zo lijnschuw als maar zijn kan. 
<table>
<tr>
<td>
<img src="oettinger-dweizen.gif">
</td>
<td>
<b>
Na een tijdje vang ik mijn eerste. Als ik Frans spreek, heeft hij er al drie binnen. Ik ga onder 
de brug door en vis dan langs het weitje. 
Frans gaat dan een eind verder bij de houten brug het water in.
Wat ik ook doe, ik kan met moeite een visje vangen. Als we om half twee weer bij de auto bij 
elkaar komen, heb ik er slechts 5 kunnen vangen. Toch heb ik lekker gevist. Ik heb een poos op 
een steen gezeten, en een paar boomklevers bekeken. Wat later kregen die gezelschap van een 
boomkruiper. Verder heb ik ook een paar keer een ijsvogel gezien, en diverse mezen.
Frans blijkt het beter gedaan te hebben dan ik.
We tanken en halen een paar bieren en worst bij de supermarkt. Er is een soort weissbier dat we 
nog niet kennen: 
<A href="http://www.oettinger-bier.de" target="new"><b>Oettinger</A><b>, dat gaan we natuurlijk 
vanavond proberen.
</td>
</tr>
</table>

<table>
<tr>
<td>
<b>
'S middags maken we eerst een beker soep en eten een broodje.
Dan even een minuut of tien languit in het gras. We kunnen genieten van een stel buizerds, rode 
wouw en torenvalk.
We lopen samen richting van de hoogspanningskabels, waar de "strecke" eindigt. De rivier blijkt
steile oevers te hebben en over grote stukken zwaar overgroeid ("Romantisch berwachsen") en 
onbevisbaar te zijn. Maar als Frans een stuk ontdekt waar hij het water in kan, ben ik getuige 
hoe hij even later zijn eerste forel hier vangt.
</td>
<td>
<A href="lunch1.jpg" target="new"><img src="lunch1s.jpg" border="noborder" alt="lunch"></A>
</td>
</tr>
</table>
<b>
Ik ga een eind verderop en probeer een stuk te vinden waar ik een worpje
kan maken. Dat valt niet mee. De verschijning van een ijsvogel doet me goed.
Na veel proberen vang ik tenslotte ook mijn eerste forel. Na een tijd komen Frans en ik op 
voor mij bekend terrein. Hier vang ik in een stuk snel water mijn tweede. In de pool van de 
"grote" zie ik een stuk of tien vlagzalmen staan. Er zijn twee of drie knapen bij van zeker 
boven de veertig cm. Terwijl ik probeer of ze een nimf willen nemen, spurt de grote forel langs 
me heen en verdwijnt onder een achter me in het water liggende boomstam. Wat een knaap, hij moet 
zeker vier pond wegen.
Onder de brug vang ik mijn derde forel. Hij komt zelfs mijn dreggende sedge halen !!!
Frans probeert het ook in de pool van de grote, en heeft daar al een forel gevangen op een 
streamertje. Terwijl ik sta te kijken hoe hij het streamertje net iets sneller dan de stroming 
naar zich toe vist, komt er een forel onder een boom vandaan en pakt het. Even later schiet de 
vis los, jammer.
<br><br>
We besluiten om niet zelf eten te maken, maar bij de imbiss een patatje te eten en daarna terug 
te gaan naar de beek.
Daar weet Frans er nog een forel bij te vangen. Hoewel ik helemaal tot de visserij grens voorbij 
de spoorbrug ga, kan ik er niet eentje verleiden en blijf deze avond zonder vangst.
Het nieuwe biertje blijkt erg lekker te zijn. Die houden we erin!
<br><br>
Vrijdag 29 augustus.
<br>
Vandaag gaan we een straatje verderop, terwijl we naar de rivier rijden, breekt er een ontzettend 
zware regenbui los. We vrezen het ergste. Bij het riviertje aangekomen constateren we dat dit al 
begint te kleuren. Maar het lijkt iets op te klaren en misschien trekt het water wel helder op. 
We gaan dus een vergunning halen.
Met de benodigde papieren op zak tuigen we bij de brug de hengels op. En vervolgens krijgen we 
een tweede zware wolkbreuk op ons kop. Toch maar vissen. Ik ga naar het weitje voorbij de smid in 
het dorp en het water is inmiddels zo bruin als koffie met melk en eigenlijk onbevisbaar. Tegen 
beter weten in vis ik met een zwart streamertje en bij een steen komt zowaar een klein forelletje 
het ding tot twee keer toe arresteren, zonder dat ik hem kan haken.
Als ik bij de auto terug ben is Frans daar ook al.
Na overleg komen we overeen om eerst eens bij de Kyll te kijken in Birresborn. Daar aangekomen 
blijkt die nog erg helder te zijn en we rijden door naar de camping, kopen een vergunning en gaan
naar de killing fields. Het is te merken dat het water echt laag is. Binnen een minuut of tien 
vang ik hier mijn eerste forel. Ik probeer driftig een tweede te vangen, maar dat lukt niet erg. 
Dan kom ik bij een diepe pool bij een steen en daar zie ik hoe een forel naar boven komt om mijn 
sedge te pakken. Het is er eentje van een mooie maat.
Daarna ga ik naar de plek waar het stuk beton in het water ligt. Het waden is er erg moeilijk 
door de grote keien op de bodem. Als ik het water afpeuterend bij het diepe stuk aan kom, heb ik 
er nog niets bij kunnen vangen. Ik doe er een zwart streamertje aan en begin downstreams vissend 
terug te lopen. Wat later haak ik een forel, maar die schiet na een tijdje los. Ik sta dan een 
beetje achteruit te bidden. Een stuk verder duikt er een tweede forel op en deze komt mooi 
binnen. Het is nog een beste ook. Als ik de vis langs mijn hengel hou (een holglas Hardy Midge voor
een drie lijntje), komt de snuit tot aan de letters "Midge". Achteraf blijkt dit 36 cm te zijn. Een fraaie vis dus.
Frans sluit deze periode af met twee stuks, en nog twee losgeschoten exemplaren, ook op de 
streamer.
<br>Deze avond genieten we voor de tent van Franziskaner en Paulaner, allebei in de donkere
variant. Gansch niet verkeerd.
<br><br>
Zaterdag 30 augustus.
<br>
<table>
<tr>
<td>
<b>
Na het halen van de vergunning en een bakje koffie gaan we naar de rivier. Frans begint meteen 
met het eerste stuk en ik struin een eindje verderop.  Bij een wat sneller stuk begin ik te vissen,
maar ik kan geen enkele aanbeet forceren. Ik besluit over te schakelen op de nimf en doe er een 
goudkopje aan. Wat later vang ik mijn eerste vis, een mooie meun. Dit geeft de burger moed. 
Verder vissend vang ik regelmatig een meun, en ook een heel stel gestippelde alvers. 
</td>
<td>
<A href="1meun.jpg" target="new"><img src="1s-meun.jpg" border="noborder" alt="meun"></A>
</td>
</tr>
</table>
<b>
Ik amuseer 
me kostelijk en geniet van de prachtige omgeving en het mooie riviertje. Na de ijsvogel pool te 
zijn gepasseerd, gooi ik bij de steile wand mijn hele leader in een pruik en knoop, zittend op de
oever, een hele nieuwe leader.
<table>
<tr>
<td>
<A href="2stromenland1.jpg" target="new"><img src="2stromenland1s.jpg" border="noborder" alt="twee stromenland"></A>
</td>
<td><b>
Na verder te zijn gegaan kom ik bij twee stromen land. Voor mijn gevoel MOET ik hier een forel 
kunnen vangen. Terwijl ik iets aan mijn vlieg sta te frommelen, vliegen er een paar vogels op
uit de reuzenbalsemien en ik zie de planten fors bewegen. Ik wacht even af en dan komt 
vlakbij me een ree uit de dekking, springt door het ondiepe stuk en verdwijnt aan dezelfde kant 
het weiland op. Prachtig om te zien.
Ik vang een paar meunen en alvers en ja, ook een forel. Ik ben er erg blij mee.
</td>
</tr>
</table><b>
Het weer is intussen verbeterd, en het regenjack verdwijnt in het rugvak van het vliegvisvest.
Met het zonnetje op mijn rug sta ik echt van het vissen te genieten. Tussen de middag komen we 
bij de auto. Ik heb dan leuk gevangen. Bij Frans gaat het duidelijk wat minder, hij heeft het de 
hele tijd met de droge vlieg geprobeerd. De nimf blijkt dus duidelijk voor te liggen vandaag.
Na wat broodjes te hebben gegeten gaan we verder met vissen en ik ga verder waar ik gestopt was, 
de plaats is makkelijk te herkennen aan de voorde. Af en toe komt er een meun of alver binnen, 
maar ook vang ik twee kleine snepen en zelfs twee elritsen.
Ook deze middag vang ik een forel, tijdens een regenbui aan het begin van het rustige stuk voor 
de camping, het is er eentje van een leuk formaat, een cm of 25.
Het loopt naar vijven en ik ga terug naar de auto want om half zes kunnen we in het hotel terecht
voor de schnitsel.
Hoewel wat minder, heeft Frans inmiddels ook wat vissen weten te vangen.
<br><br>
Na de j�erschnitsel gaan we naar het stuk waar we altijd 's avonds vissen. Aan het eind van het 
rustige stuk vang ik diverse meunen, een grote sneep en ook nog een forel. Ik geniet.
<br><br>
Het biertje bij de tent smaakt 's avonds opperbest, we hebben Paulaner en Frans stelt nog een 
extra fles Sch�ferhofer beschikbaar.
<br><br>
Zondag om even voor elven vertrekken we van de camping. Op de radio blijkt er een grote file 
(12 km) op de A2 na Utrecht te staan, en nog een van 4 km op de A9. Die ontlopen we door een
ander route te kiezen en zo bereiken we gelukkig zonder problemen Den Helder weer.
<br><br>
Ondanks files, stortregen en de eerste twee dagen matige tot slechte vangst, hebben we een heel 
plezierige paar dagen beleefd. Jammer dat we weer negen maanden moeten wachten op de volgende 
trip.

<br>
<br>
<center><b>***</center>

</BODY>

</HTML>
