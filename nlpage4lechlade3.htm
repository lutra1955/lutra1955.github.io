<HTML>

<HEAD>
 <TITLE>NLPAGE4LECHLADE2</TITLE>
 <LINK HREF="stijl.css" REL="stylesheet" TYPE="text/css">
</HEAD>

<BODY>

<B>Lang geleden, op chalkstreams, besloot ik dat de beste manier om een forel
een vlieg te presenteren en een grijp impuls op te wekken, niet is de zaak 
lang te verkennen zoals sommigen ons willen laten doen, maar hem de vlieg 
snel voor te zetten.<BR><BR>
Neil patterson (Chalkstream Chronicle).</B>

<BR>
<BR>
<BR>

<center>
<table>
<tr>
<td>
<ul><b>
<li><A href="nlpage4lechlade4.htm"><B>Lechlade, 2008</A></li>
<li><A href="nlpage4lechlade3.htm"><B>Lechlade, 2006</A></li>
<li><A href="nlpage4lechlade2.htm"><B>Lechlade, 2005</A></li>
<li><A href="nlpage4lechlade.htm"><B>Lechlade, 2004</A></li>
<li><A href="nlpage4dart.htm"><B>Dartmoor, 2004</A></li>
<li><A href="nlpage4avo.htm"><B>Avon dam, Dartmoor, 2001</A></li>
<li><A href="nlpage4ard.htm"><B>Ardgowan, Schotland, 1999</A></li>
<li><A href="nlpage4pid.htm"><B>River Piddle, Dorset, 1994-1995</A></li>
<li><A href="nlpage4via.htm"><B>Viaduct fishery, Somerton, 1994-1996</A></li>
<li><A href="nlpage4ver.htm"><B>Vergunningen</A></li>
</ul>
</td>
<td width=100>
</td>
<td>
<A href="http://www.lechladetrout.co.uk" border="noborder" target="new">
<img src="lechlogo.jpg" border="noborder"></A>
</td>
</tr>
</table>
</center>

<A name="Lechlade, 2006"></A>
<BR>
<BR>

<b>Lechlade, zondag 12 februari 2006.<br><br>
<b>
Een "cunning plan" ontwikkelt zich in mijn brein. Als we nou eens met een vroege vlucht gaan, dan kunnen we tussen de middag in het hotel zijn. Als het dan even meezit, zou ik rond een uur of twee aan het water kunnen staan. 
Alleen, hoe komen we dan op tijd op Schiphol? Met het openbaar vervoer gaat dat niet lukken. Vriend Johan brengt uitkomst, hij wil ons wel wegbrengen. Gew&#233;ldig!.<br>
Ruim v&#243;&#243;r acht uur staan Gert-Jan en ik op de luchthaven. De vlucht gaat voorspoedig en om tien uur lokale tijd arriveren we in Birmingham. Ook het ophalen van de huurauto gaat bijzonder rap, zodat we om een uur of twaalf al in het hotel zijn. Snel omkleden en dan naar Lechlade. De route is mooi om te rijden, het landschap is afwisselend en ik geniet met volle teugen. Fijn om weer in Engeland te zijn! 
<br>
<table>
<tr>
<td>
<A href="lechshop2.jpg" target="new"><img src="lechshop2s.jpg" border="noborder"></A>
</td>
<td>
<b>
Het winkeltje blijkt helemaal verbouwd te zijn. Ze hebben nu een leuke selectie van allerlei spullen. Van hengels tot kleding.
Ik koop een drie-vis ticket en even later sta ik aan de oever van Bushyleaze. 
Het is lekker weer, bewolkt en een graad of tien. Er staat alleen een straf windje. 
Op de plek waar ik vorige keer leuk ving krijg ik het eerste half uur geen aanbeet en daarom schuif ik een meter of 25 op, de hoek in. Een goed idee, zo blijkt want al om een uur of twee staat de hengel krom en komt de eerste regenboog binnen. Een fraaie vis van een pond of drie.
Met dit weer lijkt een goudkop pheasanttail een goede keuze. Na een tijdje besluit ik om het voor de verandering eens een stuk verderop te proberen. De wind staat op deze kant en dat maakt het werpen wat lastiger, maar het heeft me al vaker toch vis opgeleverd. Voorbij de parkeersplaats zie ik hoe een andere visser een fraaie forel land en we maken een praatje. Als ik een meter of 25 verder loop, kolkt er een forel vlak onder de kant.  Rustig benader ik de plek en breng de lijn op lengte. Vlak voor me wordt mijn strike indicator door een fraaie vis gegrepen, hij loopt er nog een eind mee weg ook.
Op een volgende worp gebeurt het opnieuw.
</td>
</tr>
</table>

<b>
  Bij de derde worp zie ik vlak voor me een forel onder de indicator draaien en daarom kort ik de leaderpunt behoorlijk in. De nimf hangt nu ongeveer een dikke halve meter diep. Even later is het raak en krijg ik een fraaie aanbeet. Na een mooie dril komt forel nummer twee onder de kant, welke binnen een half uur wordt gevolgd door de derde. Nu moet ik stoppen, want ik heb maar een drie-vis-ticket. Als ik een praatje maak met enkele ander vissers, attendeert een ervan me op het feit dat de derde forel nog geen twee pond weegt, en daarom niet meetelt voor mijn limiet. Dat is goed nieuws, want nu kan ik nog even doorvissen. De man blijkt een scherp oog te hebben voor dit soort zaken, want bij het inwegen haalt de forel inderdaad net de twee lbs niet.
Forel nummer vier laat overigens niet lang op zich wachten. Het loopt nu tegen vieren en het is wel mooi geweest. Ik moet immers ook nog terugrijden naar het hotel. Haast overbodig om op te merken dat ik bijzonder in mijn nopjes ben.
<table>
<tr>
<td>
<A href="lechshop4.jpg" target="new"><img src="lechshop4s.jpg" border="noborder"></A>
</td>
<td>
<A href="bushyleaze2.jpg" target="new"><img src="bushyleaze2s.jpg" border="noborder"></A>
</td>
<td>
<A href="bushyleaze3.jpg" target="new"><img src="bushyleaze3s.jpg" border="noborder"></A>
</td>
<td>
<A href="bushyleaze4.jpg" target="new"><img src="bushyleaze4s.jpg" border="noborder"></A>
</td>
</tr>
</table>

<b>
Woensdag wordt duidelijk dat we waarschijnlijk donderdagmiddag wat eerder klaar zijn. Vistechnisch is dat niet verkeerd en diezelfde middag nog rij ik snel even naar het postkantoor om alvast een Environmental Agency Rod licence te halen.
<br><br>
Donderdag 16 februari
<br><br>
Inderdaad zijn we na de lunch vrij. Met grote haast kleed ik me om en doe de spullen in mijn kleine rugzak. In Lechlade aangekomen haal ik meteen een drie-vis-ticket. Ook Jason komt nog de winkel binnen en we maken even een praatje. Dan toch snel naar Bushyleaze. Als ik mijn hengel heb opgetuigd en een nimf wil pakken krijg ik zowat de hik. Ik heb in alle haast mijn vliegvisvest op de stoel in mijn hotelkamer laten hangen. Gelukkig verkopen ze hier ook vliegen, dus rijdt ik weer terug naar het winkeltje. Snel vier goudkopjes en wat bait indicators aangeschaft. Van Jason krijg ik een rolletje snoer dat hij nog in de achterbak van zijn auto heeft liggen. Kort daarop sta ik opnieuw aan de oever van Bushyleaze.
Ook nu staat er een straffe wind, met af en toe een licht regenbuitje. Hoewel het lastig is om tegen de wind in te werpen, blijf ik toch aan de lagerwal. Hier zit vis, want op mijn eerste worp zie ik een beweging aan mijn indicator, maar haak de forel niet. De tweede worp is het raak. Tijdens de dril schiet echter de vis los. Wel balen, maar ach, dat kan gebeuren. Binnen tien minuten haak ik opnieuw een forel, maar ook hier schiet de vis na een minuut of twee los. Op zo'n moment mis ik mijn eigen gebonden vliegjes. Niet dat daarmee nooit een vis los schiet, maar je kunt dan niemand anders de schuld geven. Hierna krijg ik enige tijd geen aanbeet meer, en ik besluit het maar eens een eindje verderop te proberen. Een andere visser heb ik al een forel of vier zien vangen. Als ik langsloop maken we even een praatje. Ik zoek een plaatsje, begin weer te vissen en het duurt niet lang voordat zich weer een aanbeet voordoet. Nu schiet voor de derde keer na een paar minuten de vis los. Ik krijg er nu toch behoorlijk de smoor in. De nimf wordt vervangen door een ander, hoewel ik er niets verkeerd aan kan ontdekken. Als ik een kwartiertje later een beetje over het meer uitkijk, wordt de hengel zowat uit mijn handen getrokken, zo hard is de aanbeet. Deze vis vang ik wel en later blijkt dat ie meer dan drie pond weegt.
Inmiddels is het al een uur of half vier geworden. Nog een uurtje en dan moet ik weer opstappen. Korte tijd later krijg ik weer een fraaie aanbeet die ik ook weet te verzilveren. Best tof. Na een worp schuin op de kant wordt het nimfje opnieuw bijzonder aggresief gepakt. Meteen nadat ik de aanbeet zie vliegt de lijn al strak. Forel nummer drie ligt een paar minuten later op de oever. Alle drie zijn ze een pond of drie.
Na het wegen en het invullen van de vangst statistiek op de vergunning, welke na het vissen in de daarvoor bestemde brievenbus moet worden gedaan, geef ik mijn drie forellen aan een andere visser. Ze worden in dank aanvaard en zullen binnenkort wel ergens op tafel verschijnen.










<br>
<br>
<center><b>***</center>
<br>
<br>
<CENTER>
<a href="http://www.tyhafan.org/" target="new">
  <img src="support2.gif"
  width="181" height="65" border="0"
  alt="We Support Ty Hafan - The Children's Hospice In Wales">
  </a>
</center>

</BODY>

</HTML>
