<HTML>

<HEAD>
 <TITLE>NLPAGE10M</TITLE>
 <LINK HREF="stijl.css" REL="stylesheet" TYPE="text/css">
</HEAD>

<BODY>

<B>In feite ben ik daar om een beetje aan te rommelen, een beetje te vissen en me gewoon te amuseren.<BR><BR>
Neil Patterson (Chalkstream Chronicle).
<BR>
<BR>
<BR>
<CENTER><B>***</B></CENTER>

<BR>
<center>
<TABLE><TR>

<TD>
<UL><B>
<LI><A href="nlpage10n.htm"><B>Sch&#246;necken 2004</A></LI>
<LI><A href="nlpage10m.htm"><B>Kyll 2004-1</A></LI>
<LI><A href="nlpage10l.htm"><B>Kyll 2003-2</A></LI>
<LI><A href="nlpage10k.htm"><B>Eifel 2003</A></LI>
<LI><A href="nlpage10j.htm"><B>Kyll 2003-1</A></LI>
<LI><A href="nlpage10h.htm"><B>Kyll 2002-2</A></LI>
<LI><A href="nlpage10g.htm"><B>Oosbach 2002</A></LI>
</UL>
</TD>
</TD>
<td>&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; 
</td>
<td><center><img src="trout13.gif"></center></td>
</TR></TABLE>
</B>
</CENTER>
<BR>
<BR>

<CENTER><B>***</B></CENTER>
<BR>
<B><A name="Kyll 2004-1"></A><b>Eifel, mei 2004
<BR>
<BR>
<b>

<table border="0">
<tr>
<td><b>
Al meer dan een week van te voren volgen Frans en ik het weer in de Eifel op de voet bij &nbsp;<A href="http://www.wetter.com" border="0" target="new"><b>wetter.com</A>
<b>&nbsp;
Naarmate de 6e mei naderbij komt, worden de voorspellingen slechter, totdat alleen nog maar zware regen wordt verwacht voor de dagen dat wij willen gaan vissen. We kiezen eieren voor ons geld en stellen de trip twee weken uit. Jammer.
</td><td>
<A href="http://www.wetter.com" border="0" target="new">
<img src= "regen.gif" border="0"></A>
</td>
</tr>
</table>
<br>
<center>
<b>***
</center>
<br><b>
Woensdag 19 mei, eindelijk is het zover.
<br><br>
Het is prachtig lenteweer, de weersvoorspelling is gunstig en het waterpeil van de Kyll staat op een cm of 65. Ik kan eerder weg van mijn werk zodat we om 11 uur richting Duitsland rijden. Zodra ik Frans heb opgehaald, het is mijn beurt om te rijden dit keer, vertelt hij over filemeldingen op de radio. Ja, logisch, het is de dag v�r hemelvaartsdag en we zijn niet de enigen die er een paar dagen op uit trekken. Door een andere route te kiezen weten we de files te omzeilen en gaan bij Venlo de grens over. Daarna is het weliswaar druk op de weg, maar om vijf uur staan we dan toch op de camping in Hellenthal. Het eerste wat we doen is ons aanmelden en meteen vergunningen halen.
<br>
Daarna wordt rap de tent opgezet en bij de imbi�een patatje gegeten. Na bestudering van de vergunning en de bij de receptie aangeschafte wandelkaart gaan we naar de Olefbach en even later staan we lekker te vissen. De forellen spelen mee en we vangen er deze avond allebei een paar. Bij de tent wordt nog een biertje genuttigd en daarna kruipen we onze slaapzakken in.
<br>
<br>
Donderdag 20 mei, hemelvaartsdag. Zonnig, temperatuur ongeveer 22 graden.
<br>
<br>
<table>
<tr>
<td><b>
Deze morgen is het wederom prachtig weer en na het beroemde ontbijt van Frans gaan we naar een andere plek aan de beek. We parkeren de oude schicht bij het voormalige station van Blumenthal, tegenover een fraaie kerk waar een pittoresk bruggetje de beek overspant.
Ook vandaag begin ik met de droge vlieg, en na een tijdje vang ik een fraaie bruine forel. Toch doen ze het volgens mij deze morgen niet zo goed op de droge vlieg en bij een kuil waar toch vis in m�t zitten, verwissel ik deze voor een nimf. Bijna meteen wordt die genomen door een fraaie forel die echter meteen losschiet. Maar even later vang ik op nagenoeg dezelfde plek een klein exemplaar. Na een tijdje kom ik een Duitse vliegvisser tegen waarmee ik een praatje maak. Hij is hier met een groepje van vijf man. Wat verder kom ik nog een Nederlandse broeder tegen.<br>
Toch knap druk eigenlijk op zo'n kleine beek.
</td>
<td>
<A href="olef1.jpg" target="new"><img src="olef1s.jpg" border="0" alt="Olefbach bij Blumenthal"></A>
</td>
</tr>
</table>
<b>
Bij de camping blijkt dat er vandaag 15 vergunningen zijn uitgegeven. Druk, druk, druk dus.
Tussen de middag tuigen we het gasbrandertje op en maken soep en brood. We besluiten om het eens op de Reifferscheiderbach te proberen. Frans gaat bij het dorpje Wiesen het water in en ik rijdt de oude schicht om en parkeer een eind verder. Op deze beek vang ik er ook een paar waarmee ik de totale score van vandaag op 11 stuks breng. Na de schnitzel op de camping proberen we het nog eens op een ander stuk van de Olef en maken ook een paar worpen op de Plati�ach. Deze laatste blijkt, laten we zeggen "lightly keepered", en er is bijna geen worp te maken, zo zwaar overgroeid is dit stuk. Deze avond weet ik er niets bij te vangen. Toch hebben we prettig gevist vandaag.
Ook de waterspreeuw en grote gele kwikstaart lieten zich zien, maar de ijsvogel nog niet.
<br>
<center>
<table>
<tr>
<td>
<A href="frans003.jpg" target="new">
<img src="frans003s.jpg" border="0" alt="Frans, Hellenthal, mei 2004"></A>
</td>
<td>
<A href="fischereigrenze001.jpg" target="new">
<img src="fischereigrenze001s.jpg" border="0" alt="Fischereigrenze Hellenthal"></A>
</td>
<td>
<A href="reifferscheiderbach1.jpg" target="new">
<img src="reifferscheiderbach1s.jpg" border="0" alt="Reifferscheiderbach"></A>
</td>
<td>
<A href="forelletje001.jpg" target="new">
<img src="forelletje001s.jpg" border="0" alt="Wie het kleine niet eert .........."></A>
</td>
</tr>
</table>
</center>

<b>
<br>
vrijdag 21 mei, bewolkt, temperatuur ongeveer 16 graden.
<br>
<br>
We zijn bijtijds op. De regen klettert op het tentdoek. Na het ontbijt rijdt ik de oude schicht achteruit tot onder de tentluifel, zodat we de spullen droog in kunnen laden. Je sleept wat mee als je gaat kamperen.
Maar even later is het al weer droog en kunnen we de buitentent ook rustig afbouwen en in de auto doen. Daarna en-route naar Waxweiler, waar we rond een uur of elf aankomen. We melden ons aan bij de receptie en krijgen een vergunning voor het stuk van de Prm dat voor de camping langs loopt.<br> Gasten die op de camping staan of een huisje huren mogen de rivier op het stuk van het vakantiepark gratis bevissen. We zoeken een mooi plekje uit en zetten de tent op. Binnen een half uur staat het geheel weer fier overeind.
<br><br>
Dan is het toch tijd om te gaan vissen en een dik half uur later zijn we bij de wateropzichter om een vergunning te halen. Onderweg zien we zelfs een stel edelherten. Leuk, want die hadden we hier nog nooit gezien. Meestal zie je ree�, geen herten. Daarna � naar de beek en even later staan we eindelijk te vissen. Ik begin met de droge vlieg, maar daar doen ze het ook hier niet zo denderend goed op. Daarom verwissel ik deze voor een goudkopje.
<table>
<tr>
<td>
<A href="frans002.jpg" border="noborder" target="new"><img src="frans002s.jpg" border="noborder" target="new" alt="Frans"></A>
</td>
<td>
<b>
Frans heeft zijn eerste inmiddels al binnen, ik zie hem een forel vangen. Even later vang ik er ook een. Het is een prachtig getekende "rot getupfte", met een botergele buik. Zonder meer een uiterst fraaie vis.
Daarna kan ik er een poosje niet veel bij vangen. Wel zie ik een ijsvogel achter me langs scheren. Ik hoorde hem eerder dan dat ik hem zag. Na een tijdje weet ik een kleinere forel te slim af te zijn, maar het houdt niet over. Een eind verder maakt de beek een bocht en daar verwissel ik de nimf voor een fraai gebonden meivlieg. Die zijn immers gisteren ook al gezien. Als ik hem aan de leader heb geknoopt, ontwaar ik plotseling een forel. Die heeft mij duidelijk nog niet in de gaten. Tot twee keer toe plaats ik de meivlieg voor de vis. De vlieg drijft echter beide keren over de forel heen, zonder dat deze ook maar het geringste teken van belangstelling toont. Dan maar weer een nimf erop. Bij de tweede worp zie ik de vis een zijwaartse beweging maken en trek strak.
</td>
</tr>
</table>
<b>
Het blijkt een mooie beekforel van een cm of dertig te zijn, duidelijk groter dan ik had ingeschat. Leuk, zo iets. Een paar meter verder komt een stroomversnelling de pool in. Ik gooi de nimf in het schuim en zie hoe bijna meteen mijn strike indicator blijft staan. Als ik vasttik, merk ik gelijk dat dit een groter exemplaar is en ik heb er een hele strijd aan voordat ie mijn netje in glijdt. Wat een enorm mooie vis is dit, ik schat hem boven 40 cm, maar later (ik heb hem naast mijn hengel gelegd zodat ik het later kon nameten) blijkt de lengte daar net onder te zijn. Evengoed een ontzettend mooi getekende forel van een formaat dat ik hier zeer zelden vang. Uiteraard werd het fraaie exemplaar meteen teruggezet.
<br>
<table>
<tr>
<td>
<b>
Het blijft de hele dag droog en we vissen erg prettig. Allebei vangen we zelfs een forel van een kleine 40 cm, dikke pret dus.
Nadat we 's avonds eten hebben gemaakt, gaan we nog een uurtje door en rijden dan terug naar Waxweiler.
Terwijl we voor de tent zitten met een biertje, deze avond een selectie die bestaat uit �tinger, Paulaner en Franziskaner, spreken we de dag nog eens door. Vooral Frans vind het jammer dat ze het op de droge vlieg niet deden, maar we hebben allebei bijzonder aangenaam gevist.
In het bos aan de andere kant van de rivier laten enkele uilen zich horen, hetgeen bijdraagt aan de sfeer van de avond. Die avond is overigens zeer helder, de maan, twee planeten en een myriade aan sterren fonkelen aan het zwerk en het wordt deze nacht dan ook behoorlijk koud. Net boven het vriespunt om precies te zijn. Zelfs geheel gekleed en met een dikke trui aan in de slaapzak is het nog kil.
</td>
<td>
<A href="waxweiler1.jpg" target="new"><img src="waxweiler1s.jpg" border="noborder" alt="camping Waxweiler"></A>
</td>
</tr>
</table>

<br><b>
Zaterdag 22 mei, half bewolkt, temperatuur ongeveer 16 graden.
<br><br>
Vandaag blijven we hier in de buurt. Bij het hotel drinken we een bak koffie, halen we een vergunning en gaan daarna op weg. Bij het water aangekomen loop ik door naar een stroomversnelling, waar ik mijn eerste vis van vandaag vang, een mooie beekforel. Sinds een ramp met een tankwagen met landbouwgif, iets meer dan een jaar geleden, was de rivier dood voor wat betreft insectenleven. Ook nu nog zien we slechts af en toe een eendagsvlieg. Een nimf wordt echter nog goed gepakt en het duurt niet lang voordat ik een fraaie meun uit een rustig stukje water weet te peuteren.
De morgen gaat snel voorbij. Af en toe vang ik een meun of alver en zelfs nog een klein forelletje. We hebben om 1300 bij de auto afgesproken en daar maken we soep en een broodje. Dan even languit in het gras naar de wolken kijken. Wanneer we weer naar de rivier lopen zie ik dat er een eind verderop al een visser bezig is. Ook bedenk ik me dat ik de auto niet heb afgesloten. Ik ga dus terug en zeg Frans dat ik bij de oude molen ga vissen. Daar is het breed en ondiep, maar er zitten best wel een paar meunen. Na de auto op slot te hebben gedaan ga ik naar de stuw en begin te vissen. Al gauw pakt een kleine meun mijn nimf. Ook zie ik hier weer tot twee keer toe een ijsvogel. Onder een boom wordt het goudkopje weer gepakt en dit keer door een fraaie regenboogforel. Hij komt enkele keren het water uit en zorgt voor fraai vuurwerk. Na het nemen van een snelle foto kan hij weer rustig wegzwemmen.
Verder vang ik uit een kuiltje nog drie bruine forellen. Tot mijn verbazing van een fraai formaat. Als we in het hotel zijn voor een schnitzel, horen we van de waard dat er gisteren net forel is uitgezet. Ik begrijp meteen waar die drie laatste forellen vandaan komen.
'S avonds vangen zowel Frans als ik daar nog een forel bij. Terwijl ik een foto neem van Frans, heb ik mijn hengel onder mijn arm gestoken en laat de lijn op de stroom bungelen. Als ik de camera in mijn vliegvisvest stop, voel ik plotseling een hoop gerommel aan mijn hengel. Een forel heeft de nimf gepakt en ranselt het water. Ik sta er met verbazing naar te kijken en kijk nog veel verbaasder wanneer de vis even later losschiet.<br>
Bij de tent aangekomen, merken we aan enkele kleine dingen dat er iemand in de tent is geweest. Gelukkig hadden we niets van waarde laten liggen.
Tegen donker zitten we voor de tent met een biertje, ook dit keer een selectie van �tinger, Paulaner en Franziskaner (allen "dunkel"), en laten de uilen zich weer horen. We gaan bijtijds te kooi en met het geruis van de rivier op de achtergrond vallen we snel in slaap.
<br><br>
<center>
<table>
<tr>
<td>
<A href="forel001.jpg" target="new">
<img src="forel001s.jpg" border="0" alt="fraaie beekforel"></A>
</td>
<td>
<A href="tweestromen1.jpg" target="new">
<img src="tweestromen1s.jpg" border="0" alt="tweestromenland"></A>
</td>
<td>
<A href="pruem1.jpg" target="new">
<img src="pruem1s.jpg" border="0" alt="Prm"></A>
</td>
<td>
<A href="meun2.jpg" target="new">
<img src="meun2s.jpg" border="0" alt="Meun"></A>
</td>
</tr>
</table>
</center>
<br><b>
Zondag 23 mei, zonnig, temperatuur ongeveer 20 graden.
<br><br>
Bij vertrek blijkt de oude schicht niet goed te lopen. Ik merk dat het machien niet het normale vermogen heeft. Buiten het dorp wordt de bolide langs de kant gezet en Frans laat er zijn technisch inzicht op los. Al gauw heeft hij in de gaten dat cilinder nummer twee niet goed meeloopt. De kabels vonken dat het een lieve lust is, maar de bougie is niet in orde, en helaas is mijn bougiesleutel stuk. Wij voegen ons rustig in de colonne sleurhutten en overige vakantiegangers die huiswaarts keert.
Het eerste tankstation is in Belgi� wat we rustig rijdend op drie cilinders bereiken. Helaas, men verkoopt er geen bougies en geen bougie sleutel. Dan door naar ons thuisland, maar ook daar verkoopt men bij de tankstations tegenwoordig dit soort dingen niet meer. Prullaria voor de auto genoeg, maar geen bougies etc.
Als Frans bij tankstation nummer vijf weer de zaak nakijkt, komt de cilinder plotseling bij en kunnen we de weg met een normaal functionerende machinekamer vervolgen. Inmiddels zijn de filemeldingen op de radio niet van de lucht en na een kop koffie bij Nederweert besluiten we om binnendoor richting Den Bosch te rijden. Het gaat niet hard, maar we staan in ieder geval niet in de kilometers lange file voor Eindhoven - Leenderheide.
Zonder verdere problemen komen we thuis en kan ik om half zes de oude schicht voor de huisdeur zetten.<br><br>
We kunnen weer terugkijken op een geslaagde trip. We hebben overdag nagenoeg geen regen gehad, de temperatuur was de eerste twee dagen uit de kunst en daarna ook nog prettig. We hebben redelijk gevangen en edelherten en diverse vogels gezien. We kijken vast uit naar de volgende trip.
<br><br>
<A href="http://members.quicknet.nl/f.oorschot/vliegvissen.htm" target="new"><b>Lees hier het verhaal van Frans.</A>
<br>
<br>

Een dagvergunning voor de Olefbach, Plati�ach en Reifferscheiderbach kost 15 Euro (2004). Daarnaast betaalt men 5 Euro borg voor de vangstatistiek. De borg krijgt men terug wanneer de statistiek ingevuld wordt ingeleverd.<br>
Vergunningen zijn verkrijgbaar bij Camping Hellenthal en bij de hengelsportzaak van Doris Hanf, K�nerstrasse 10 in Hellenthal.
<br>
<br>
<center>
<table>
<tr>
<td width="25%">
<A href="http://www.camphellenthal.de" target="new"><b>Camping Hellenthal</A><br>
<A href="http://www.ferienpark-waxweiler.de" target="new"><b>Camping Waxweiler</A><br>
</td>
<td width="25%">
<A href="http://www.wetter.com" target="new"><b>Duitse weersdienst</A><br>
<A href="http://www.kanu-nrw.de/cgi-bin/pegel/resultPEGEL.php3" target="new"><b>Waterstanden</A><br>
<A href="http://www.eifelverein.de" target="new"><b>Eifelverein (kaarten bestellen)</A><br>
</td>
<td width="25%">
<A href="http://www.oettinger-bier.de" target="new"><b>Oettinger bier</A><br>
<A href="http://www.paulaner.de" target="new"><b>Paulaner bier</A><br>
<A href="http://www.franziskaner.info" target="new"><b>Franziskaner bier</A><br>
<A href="http://www.erdinger.de" target="new"><b>Erdinger bier</A><br>
</td>
</tr>
</table>
</center>
<br>
<center><b>***
<br>
<A href="http://www.eifelverein.de" target="new">
<img src="wanderkarte14s.jpg" border="noborder" alt="Wanderkarte Nr. 14 des Eifelvereins"></A>
</center>

</BODY>

</HTML>
