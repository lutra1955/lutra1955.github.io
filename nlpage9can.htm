<HTML>

<HEAD>
 <TITLE>NLPAGE9CAN</TITLE>
 <LINK HREF="stijl.css" REL="stylesheet" TYPE="text/css">
</HEAD>

<BODY>

<B> Hij vertelde ons dat Christus' discipelen vissers waren, en wij, mijn broer en ik, namen aan dat de beste vissers op het meer van Gallilea vliegvissers waren, en dat Johannes, de favoriet, een visser met de droge vlieg was.<BR><BR>
Norman Maclean, (A River Runs Through It).</B>
<BR><BR><BR>
<center><b>***     ***     ***</center>
<BR>
<b>Eerder bezoek aan Canada, Nova Scotia 1995: <A href="nlpage9.htm" target="new"><b>Klik hier</A>
<BR><BR><BR>
<center><b>***     ***     ***</center>
<BR><BR>
<b>September 2013, Campbell River, British Columbia<br><br>
We hebben er een poos voor gespaard en er lang naar toe geleefd, maar nu is het dan toch zover, we zitten in Campbell River op Vancouver Island in Canada.
Het wordt geen echte visvakantie, maar er zal best wel tijd zijn om op zalm te gaan vissen. Bij de <A href="http://www.riversportsman.com" target="new"><b> River Sportsman</A> outdoor shop zoeken we een mooi licht gewicht waadpak voor Reen uit. De lieslaarzen die ze er hebben vinden we te zwaar, we zaten al kritisch met het gewicht van de koffers. In de winkel wordt de vergunning voor ons geregeld. Dat kan je trouwens zelf ook via het internet doen, dat scheelt tijd en geld. We schaffen nog een paar lokale vliegen aan, want naast roze zou knalgroen het goed moeten doen en die heb ik natuurlijk niet gebonden. Ik heb overwegend roze vliegen gestrikt. Volgens de medewerker zitten er overal pinkies, we schijnen (zoals verwacht) op het goede moment hier te zijn.<br><br>
Dinsdag 3 September staan we vroeg op en na het ontbijt rijden we naar de River Sportsman en zetten er de auto neer. Vanaf de brug heb je een mooi gezicht op de Campbell. Eerder zagen we hier al een stel zalmen staan en een andere visser een fraaie vis vangen. Aan de overkant klauteren we naar beneden en beginnen te vissen. De rivier is hier best wel breed maar niet zo diep. Aan de overkant, dus aan de kant van de River Sportsman, duikt een jongen op die ook gaat vissen. Ik zie hoe hij binnen een half uur enkele zalmen vangt. Na een tijd is de knaap verdwenen en ga ik het daar eens proberen. Het water is er wat dieper. Er komt regelmatig zalm aan de oppervlakte. Reen heeft er 1 aanbeet die echter niet verzilverd wordt.<br>
Tegen koffietijd begint het wat te regenen, daarom pakken we de hengels in en gaan een bezoek brengen aan de <A href="http://www.pac.dfo-mpo.gc.ca/sep-pmvs/projects-projets/quinsam/quinsam-eng.html" target="new"><b> Quinsam river zalm kwekerij.</A> Die is voor het publiek toegankelijk. Onderweg stoppen we om de Quinsam river te bekijken. Het is een prachtige rivier en we zien hoe scholen zalm de rivier optrekken, het is een prachtgezicht.

Op de kwekerij is een mooie tentoonstelling over het leven van de zalmen. Prachtig. We lopen rond de kwekerij en komen bij de rivier. Daar ligt het zowat dicht met zalm (pinkies). De rivier is er afgezet met een paar hekwerken. Dit geheel wordt gebruikt om het aantal zalmen te tellen dat optrekt naar de paaiplaatsen. Er hangt ook een bordje met de waarschuwing dat er een moederbeer met twee jongen in het gebied is.

<center>
<table>
<tr>
<td><A href="riversportsman.jpg" target="new"><img src="riversportsman-s.jpg" border="noborder" alt="David"></A></td>
<td><A href="campbell.jpg" target="new"><img src="campbell-s.jpg" border="noborder" alt="Campbell"></A></td>
<td><A href="pinkies.jpg" target="new"><img src="pinkies-s.jpg" border="noborder" alt="Pink salmon"></A></td>
<td><A href="hatchery.jpg" target="new"><img src="hatchery-s.jpg" border="noborder" alt="Quinsam hatchery"></A></td>
</tr>
<tr>
<td width=256 align="center"><b>River Sportsman</b></td>
<td width=256 align="center"><b>Campbell river</b></td>
<td width=256 align="center"><b>Pink salmon</b></td>
<td width=256 align="center"><b>De Quinsam river hatchery</b></td>
</tr>
</table>
</center>
<BR>

<center>
<table>
<tr>
<td><A href="quinsam4.jpg" target="new"><img src="quinsam4-s.jpg" border="noborder" alt="Quinsam river hatchery"></A></td>
<td><A href="quinsam3.jpg" target="new"><img src="quinsam3-s.jpg" border="noborder" alt="Telraam"></A></td>
<td><A href="quinsam2.jpg" target="new"><img src="quinsam2-s.jpg" border="noborder" alt="Telraam"></A></td>
<td><A href="quinsam1.jpg" target="new"><img src="quinsam1-s.jpg" border="noborder" alt="Quinsam river"></A></td>
</tr>
<tr>
<td width=256 align="center"><b>De Quinsam river hatchery</b></td>
<td width=256 align="center"><b>Telraam</b></td>
<td width=256 align="center"><b>Telraam</b></td>
<td width=256 align="center"><b>De Quinsam river</b></td>
</tr>
</table>
</center>
<BR>
Nadat we alles bekeken hebben gaan we naar de plaats in de rivier waar we eerder de zalmen zagen. Ik doe er een roze zalmvlieg van eigen makelij op. Het is zoeken hoe er gevist moet worden, maar zalmen zijn er genoeg. We zien hele groepen de rivier op trekken. Als ik de roze vlieg door een zwarte vervang, krijg ik er na korte tijd een zalm op. Helaas gaat deze er met grote spoed vandoor en na drie stroomversnellingen schiet de haak los. Een long-distance release dus. Fijn dat ik de vis er op gehad heb, jammer dat ie los schoot, ik had hem graag willen fotograferen. Volgende keer beter. Wel zien Reen en ik een jonge bald eagle, een mooi gezicht. Net als we weg willen gaan zien we 100 meter verderop een zwarte beer de rivier in lopen en gaan vissen. Het dier scharrelt langzaam onze richting op en ik maak er wat foto's van terwijl Reen hem filmt. Als hij dichterbij komt laten we de rivier aan hem.
<BR>
<BR>
De herkansing komt donderdag 5 september. We staan om kwart voor zes op en zitten om 7 uur aan het ontbijt. Dan de spullen pakken om te gaan vissen. We gaan weer naar de plaats in de Quinsam river, waar we twee dagen geleden ook gestaan hebben.
Er komen nog steeds hele groepen zalm de rivier op. Een pracht gezicht. Reen vindt een goed plekje en ik ga een kleine tien meter bovenstrooms  staan. Dit keer duurde het niet eens zo lang voordat ik een aanbeet heb en even later heb ik mijn eerste zalm gevangen. Een geweldige belevenis. De pinkies zijn niet zo heel groot, vaak zo rond de 60 cm, maar wat een enorme krachtige vissen zijn het. De vis heeft diverse wonden op het lijf van de tocht naar de paaiplaatsen. Het blijft een wonder om dit mee te maken. 
<br><br>Wat me ook opvalt is dat de Scierra HMT V2 vliegenlijn die ik in Nederland heb gekregen zo lekker gooit. Hoewel een #9 lijn voor pinkies redelijk zwaar is, kan je er prima mee uit de voeten. Voor andere zalmsoorten is een 9 beslist geen luxe. Op aanraden van Jan Vuijs van de Eemhof gebruik ik een punt van 35%, en ook dat  bevalt me goed, bedankt voor de tip Jan. Pinkies zijn niet zo groot, maar wel beresterk en ik vind het hier (vanwege de keien en takken) niet handig om een zalm 25 meter lijn van je reel te laten rossen.
<BR>
<center>
<table>
<tr>
<td><A href="quinsam5.jpg" target="new"><img src="quinsam5-s.jpg" border="noborder" alt="De eerste pink salmon"></A></td>
<td><A href="quinsam6.jpg" target="new"><img src="quinsam6-s.jpg" border="noborder" alt="Bij de Quinsam"></A></td>
<td><A href="quinsam8.jpg" target="new"><img src="quinsam8-s.jpg" border="noborder" alt="Black bear"></A></td>
<td><A href="quinsam7.jpg" target="new"><img src="quinsam7-s.jpg" border="noborder" alt="Bij de Quinsam"></A></td>

</tr>
<tr>
<td width=256 align="center"><b>De eerste pink salmon</b></td>
<td width=256 align="center"><b>Bij de Quinsam</b></td>
<td width=256 align="center"><b>Black bear</b></td>
<td width=256 align="center"><b>Bij de Quinsam</b></td>
</tr>
</table>
</center>
<BR>
Reen heeft er hier drie keer een zalm er op, maar die schieten allen los, jammer, maar ze vindt het niet erg. Ze stond wel met een mooie kromme hengel. Binnen een half uur heb ik mijn tweede zalm, maar die zit in zijn staart gehaakt. Zalm nummer drie zit weer regulair gehaakt, een mooie vis. Wat later geeft Reen te kennen dat ze een zwarte beer ziet. Die is duidelijk dichterbij dan het exemplaar dat we eergisteren zagen. 25 meter is te dichtbij om ons comfortabel bij te voelen. Ik sta nog even tegen het beest te schreeuwen, maar daar lijkt hij niet erg van onder de indruk en blijft dichterbij komen om dan weer het bos in te gaan. Ik heb niet het idee dat ie ons interessant vind, maar Reen en ik trekken ons rustig terug.
<BR>
Op de parkeerplaats staat een Canadese vliegvisser zijn spullen op te tuigen en we staan even met hem te praten. Er komt nog een tweede visser aan, een oudere baas met een hond. Die vertelt dat ie verderop een beer tegen was gekomen. Er zitten dus zowel links als rechts van de brug beren. Eerst zat zijn hond de beer achterna, vertelt de man, maar even later was het andersom. Hij gaat een stuk verderop vissen, want hij voelt zich niet prettig bij die beren in de buurt. De eerste vliegvisser maalt er niet zo veel om en gaat al zingend en geluid makend het pad af. We horen hem na een tijdje nog steeds roepen en zo.
Reen en ik gaan ook maar een eindje verderop,  richting zalmkwekerij. Mooie gelegenheid voor een sanitaire stop ook. Boven de bomen cirkelen turkey vultures, kalkoengieren. Mooi om te zien en we maken er foto's van en Reen filmt ze.<br><br>
Als we langs de rivier lopen, komen we de man met de hond weer tegen. Die vertelt dat er net een beer bij een grote rots die we zien, het bos in is gelopen. Als Reen en ik een stukje terug lopen om daar te gaan vissen, zie ik daar ook een forse zwarte beer door de rivier denderen. Het is toch niet echt rustig vissen met al die beren in de buurt en daarom gaan we maar naar de Campbell. We kiezen de plek bij de brug die benedenstrooms ligt van de plaats waar de Quinsam river in de Campbell river stroomt. Daar is een zandstrand en kan je makkelijk waden. Ik heb er eerst geen fluit vertrouwen in, maar een tijd later krijg ik er toch een zalm op. Die schiet meteen naar het midden van de rivier en dan is hij los. Jammer, het was een mooie. Na een half uurtje heb ik er weer een zalm op , dit keer op een groene zalmvlieg die ik gekocht had bij River Sportsman. Wanneer ik de vis bijna op het strand heb, schiet ie los. Een klassieke short-distance release. Het is bijna twaalf uur en we stoppen er mee. Eerst lunchen bij Miki's, waar we heerlijk sushi eten. Zo'n lunchbox is echt lekker !!!! Dan even naar het hotel terug en vervolgens weer door, we gaan bizons kijken.
<BR>
<center>
<table>
<tr>
<td><A href="campbell1.jpg" target="new"><img src="campbell1-s.jpg" border="noborder" alt="Turkey vultures"></A></td>
<td><A href="campbell2.jpg" target="new"><img src="campbell2-s.jpg" border="noborder" alt="De Campbell"></A></td>
<td><A href="campbell3.jpg" target="new"><img src="campbell3-s.jpg" border="noborder" alt="Hij hangt (nog)"></A></td>
<td><A href="campbell4.jpg" target="new"><img src="campbell4-s.jpg" border="noborder" alt="Lunchbox"></A></td>

</tr>
<tr>
<td width=256 align="center"><b>Turkey vultures</b></td>
<td width=256 align="center"><b>De Campbell</b></td>
<td width=256 align="center"><b>Hij hangt (nog)</b></td>
<td width=256 align="center"><b>Lunch bij Miki's</b></td>
</tr>
</table>
</center>
<BR>
Zaterdagmorgen begint het al goed. Als we hebben ontbeten en de ontbijtkamer uit komen, staat er een hert op de parkeerplaats. Een zwartstaartbok, en even verderop nog een hinde. We halen gauw de camera's en zowaar, we kunnen er wat foto's van schieten.
Vervolgens de hengels gepakt en naar de Quinsam gereden. Ik ben nog geen drie minuten bezig of ik heb de eerste zalm al, mooi regulair gehaakt en van een mooi formaat. Er zijn weer genoeg zalmen op trek. Kort daarom meldt nummer twee zich al. Omdat we hier zo veel beren hebben gezien, blijven we wel links en rechts de rivier in de gaten houden. Je staat dus wel de hele tijd over je schouder te loeren tijdens het vissen. Maar het is lekker weer en zalm nummer drie komt ook binnen. Die is alleen in de staart gehaakt, maar ik ben er evengoed blij mee. Dan wissel ik met Reen van plek en al vrij snel heeft Reen een aanbeet en kort daarop haar eerste zalm !!!!!
Ik vang er een vierde en een vijfde bij. Mooi hoor. Zo rond half tien geeft Reen aan dat er een beer is. Ze heeft hem eerder gezien dan ik. Mooi nog op 100 meter afstand, druk aan het vissen. Maar hij stekkert wel onze kant op en daarom schieten we snel wat foto's en pakken dan de tas en hengels en lopen naar de parkeerplaats. Van boven de brug zie ik de beer niet meer, maar Reen is naar de andere kant gelopen en zij ziet daar de beer al op de plek waar we net stonden. We kunnen de hele tijd filmen en fotograferen, het is ontzettend mooi om de beer zo bezig te zien. <br><br>
Om een uur of tien is de beer in het bos verdwenen en vertrekken we en na een plaspauze bij de zalmkwekerij gaan we naar het strandje in de Campbell. Er zijn veel lui met kayaks en kano's bezig. Een soort klassen die les krijgen. Het is dus knap druk op de plek. Ik ga net links van de peilers van de brug staan en Reen aan de rechter kant. Na een uurtje vang ik een cutthroat, ook leuk. Het is net een regenboog forel met twee oranjerode strepen onder zijn kin. 
Even na half twaalf stoppen we weer. Op het strand ligt een zeer fraaie hoop berenpoep, daar zitten ze dus ook.
Een snelle stop bij de River Sportsman om drie vliegen en twee doosjes aan te schaffen. Ik vraag meteen of er redelijk forel in de rivier zit en dat word door een medewerker van de winkel bevestigd. Volgende keer dus ook het forelhengeltje meenemen, eens kijken wat we daarmee kunnen. 
<BR>
<center>
<table>
<tr>
<td><A href="campbell5.jpg" target="new"><img src="campbell5-s.jpg" border="noborder" alt="Blacktails"></A></td>
<td><A href="quinsam9.jpg" target="new"><img src="quinsam9-s.jpg" border="noborder" alt="Pink"></A></td>
<td><A href="quinsam10.jpg" target="new"><img src="quinsam10-s.jpg" border="noborder" alt="Pink"></A></td>
<td><A href="campbell6.jpg" target="new"><img src="campbell6-s.jpg" border="noborder" alt="Kanoklas"></A></td>
</tr>
<tr>
<td width=256 align="center"><b>Blacktail deer</b></td>
<td width=256 align="center"><b>Pink</b></td>
<td width=256 align="center"><b>Reens eerste zalm</b></td>
<td width=256 align="center"><b>Kano klas</b></td>
</tr>
</table>
</center>
<BR>
<BR>
<center>
<table>
<tr>
<td><A href="quinsam11.jpg" target="new"><img src="quinsam11-s.jpg" border="noborder" alt="Pink"></A></td>
<td><A href="quinsam12.jpg" target="new"><img src="quinsam12-s.jpg" border="noborder" alt="Pink"></A></td>
<td><A href="quinsam13.jpg" target="new"><img src="quinsam13-s.jpg" border="noborder" alt="Pink"></A></td>
</tr>
</table>
</center>
<BR>
Maandag 9 september. Na het ontbijt pakken we de hengels en rijden naar de berenbrug over de Quinsam river.  We staan tijdens het vissen wel de hele tijd te loeren of er geen beer aan komt, maar het vissen is uitermate plezant. Reen vangt een knaap van een mannetjes zalm met een enorm hoge rug en van die hondentanden. Ik vang er deze morgen zeven, waarvan 3 in de staart zijn gehaakt. De overige vier zijn regulair gehaakt, waarvan ik er een de vlieg zie pakken. Mooi gezicht. De waterspreeuw laat zich ook weer een paar keer zien vanmorgen.
Op gegeven moment dachten we dat pa beer weer de rivier in denderde, maar een nadere beschouwing wees uit dat het hier een zwarte hond betrof. Ik dacht dat ie een zalm had, maar dat kan ook wel zijn apporteer stok zijn geweest.<br>
Om een uur of tien is het tijd voor een sanitaire stop en gaan we naar de zalm kwekerij. Turkey vultures schroeven weer hun rondjes en ik zie niet alleen zwarte kraaien, maar ook een raaf. Vervolgens zijn we naar de Campbell gegaan. Ik heb de forellenhengel gepakt in de hoop  een cutthroat te vangen. Het is bij het strandje zo druk met kano's en vissers, dat het geen doen is. Wanneer er een moederbeer met cub aan de overkant verschijnt, breng ik het hengeltje snel naar de auto en pak de 9 eruit, plus de rugzak met de Canon. Reen zag hoe moe beer een zalm te pakken had en daar met kind mee het bos in verdween. Als ik weer op het strand kom, is ma beer net de bosjes in met haar koter, dus dat van die zalm heb ik gemist. Gelukkig komt ze na een minuut of tien weer tevoorschijn aan de andere kant van de brug en kan ik er wat foto's van schieten. Om half twaalf stoppen we er weer mee. Tijd voor de lunch. 
<BR>
<center>
<table>
<tr>
<td><A href="quinsam14.jpg" target="new"><img src="quinsam14-s.jpg" border="noborder" alt="Reens zalm"></A></td>
<td><A href="quinsam15.jpg" target="new"><img src="quinsam15-s.jpg" border="noborder" alt="Reens zalm"></A></td>
<td><A href="quinsam16.jpg" target="new"><img src="quinsam16-s.jpg" border="noborder" alt="Terugzetten"></A></td>
<td><A href="quinsam17.jpg" target="new"><img src="quinsam17-s.jpg" border="noborder" alt="Terugzetten"></A></td>
</tr>
<tr>
<td width=256 align="center"><b>Reens' zalm</b></td>
<td width=256 align="center"><b>Reens' zalm</b></td>
<td width=256 align="center"><b>Terug zetten</b></td>
<td width=256 align="center"><b>Moeder zwarte beer</b></td>
</tr>
</table>
</center>
<BR>
Woensdag 11 september. Dit keer gaan we niet in de ochtend vissen, maar in de middag. 's Morgens maken we eerst een rondvlucht met een watervliegtuig. Daarvoor gaan we naar Corilair in Cambpell River. De vlucht is geweldig en het weer is prachtig zodat we een heel goed zicht hebben. We gebruiken de lunch bij restaurant White Spot, de zalm smaakt echt heerlijk. Daarna gaan we vissen bij de berenbrug. We lopen dit keer een klein stukje de nature trail af en vinden een plaatsje waar we zowel naar links als naar rechts een goed overzicht hadden ivm de aanwezige beren. Er zijn meer auto's op de parkeerplaats en er zijn meerder lui aan het wandelen, al dan niet vergezeld van hun hond.<br>
Het duurt niet lang voordat ik mijn eerste zalm er op heb, maar die schiet al vrij snel los. Ik kon nog wel zien dat de vis goed in de bek gehaakt was. Wat later vang ik een mannetje met een fraaie hoge rug. Mooie vis, puntgaaf. Reen heeft ook een paar keer beet en zag zelfs de bek van een zalm open en dicht gaan en haar hengel staat gelijk krom. Helaas is de vis meteen los. Wat later vang ik een tweede en een derde. Het is inmiddels wat later en na een sanitaire stop gaan we naar de River Sportsman, waar we de auto neer zetten. We gaan de brug over om op de kiezelbank te gaan vissen maar zien geen aanwezigheid van vis. Wel zie ik een ijsvogel, een belted kingfisher, mooi!
Om half vijf sta ik nog een half uurtje op het inmiddels vrije strandje onder de winkel te gooien. Er zit zalm zat, je ziet ze regelmatig aan de oppervlakte komen, maar helaas, ze pakken mijn vlieg niet. Dit was de laatste visdag. Ach, ik heb er deze vakantie 18 of 19 gevangen. Het is genoeg geweest.
<BR> Morgen vertrekken we uit Campbell River, richting Ucluelet. Daarna zullen we nog naar Victoria en naar Vancouver gaan. 
<BR>
<BR>
In Campbell River hebben we niet alleen gevist, maar zijn met <A href="http://www.eagleeyeadventures.com" target="new"><b> Eagle Eye Adventures</A> met een Orca tour en met een Grizzly beren tour mee geweest. Dit waren hoogtepunten van de vakantie en we kunnen het echt aanraden. Het bedrijf heeft Nederlandse eigenaars en men doet zijn uiterste best (en extra moeite) om de gasten orca's, beren en ander wild te laten zien.<BR>
Voor een rondvlucht kun je je vervoegen bij <A href="http://www.corilair.com" target="new"><b> Corilair </A>.<BR>
Een visvergunning kun je halen bij de <A href="http://www.riversportsman.com" target="new"><b> River Sportsman</A> outdoor shop, maar je kunt het ook via internet regelen, klik <A href="http://www.fishing.gov.bc.ca" target="new"> HIER.</A>
<BR>
<BR>
<center>
<table>
<tr>
<td width="100%" align="center"><A href="http://www.corilair.com" target="new"><img src="corilair1.jpg" width="100%" border="noborder" alt="Corilair"></A></td>
</tr>
</table>
</center>
<BR>
<BR>
<center><b>***     ***     ***</center>
<BR>
<BR>
<BR>
</BODY>

</HTML>
