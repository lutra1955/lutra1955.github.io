<HTML><HEAD> <TITLE>NLPAGE10ZO</TITLE> <LINK HREF="stijl.css" REL="stylesheet" TYPE="text/css"></HEAD><BODY><BR><B>Weest u er van verzekerd (hoewel er onwetende mensen zijn die er anders over denken) dat vissen een Kunst is: ..........<br><br>Izaak Walton (The Complete Angler).<BR><BR><BR><CENTER><B>***</B></CENTER><BR><center><TABLE><TR><TD><UL><LI><A href="nlpage10zn.htm"><B>Monschau 2015</A></LI><LI><A href="nlpage10zm.htm"><B>Kyll 2015-3</A></LI><LI><A href="nlpage10zl.htm"><B>Kyll 2015-2</A></LI><LI><A href="nlpage10zk.htm"><B>Kyll 2015-1</A></LI><LI><A href="nlpage10zj.htm"><B>Kyll 2014-2</A></LI><LI><A href="nlpage10zc.htm"><B></A></LI><LI><A href="nlpage10zb.htm"><B></A></LI><LI><A href="nlpage10za.htm"><B></A></LI><LI><A href="nlpage10z.htm"><B></A></LI><LI><A href="nlpage10y.htm"><B></A></LI><LI><A href="nlpage10x.htm"><B></A></LI></UL></TD><TD><UL><LI><A href="nlpage10zh.htm"><B>Harz 2014</A></LI><LI><A href="nlpage10zg.htm"><B>Kyll 2014-1</A></LI><LI><A href="nlpage10zf.htm"><B>Kyll 2012</A></LI><LI><A href="nlpage10zd.htm"><B>Holzbach 2011</A></LI><LI><A href="nlpage10zc.htm"><B>Kyll 2011</A></LI><LI><A href="nlpage10zb.htm"><B>Kyll 2010</A></LI><LI><A href="nlpage10za.htm"><B>Bayern 2010</A></LI><LI><A href="nlpage10z.htm"><B>Sauerland 2010</A></LI><LI><A href="nlpage10y.htm"><B>Kyll 2009-2</A></LI><LI><A href="nlpage10x.htm"><B>Bayern 2009-2</A></LI></UL></TD><TD><UL><LI><A href="nlpage10w.htm"><B>Allg&#0228;u - Bayern 2009</A></LI><LI><A href="nlpage10v.htm"><B>Kyll 2009-1</A></LI><LI><A href="nlpage10u.htm"><B>Kyll 2008-1</A></LI><LI><A href="nlpage10t.htm"><B>Ruwer 2006</A></LI><LI><A href="nlpage10s.htm"><B>Kyll 2006-1</A></LI><LI><A href="nlpage10q.htm"><B>Sch&#246;necken 2005</A></LI><LI><A href="nlpage10p.htm"><B>Kyllburg 2005-1</A></LI><LI><A href="nlpage10n.htm"><B>Sch&#246;necken 2004</A></LI><LI><A href="nlpage10m.htm"><B>Kyll 2004-1</A></LI><LI><A href="nlpage10l.htm"><B>Kyll 2003-2</A></LI></UL></TD><TD><UL><LI><A href="nlpage10k.htm"><B>Eifel 2003</A></LI><LI><A href="nlpage10j.htm"><B>Kyll 2003-1</A></LI><LI><A href="nlpage10h.htm"><B>Kyll 2002-2</A></LI><LI><A href="nlpage10g.htm"><B>Oosbach 2002</A></LI><LI><A href="nlpage10f.htm"><B>Kyll 2002</A></LI><LI><A href="nlpage10.htm"><B>Kyll 2001</A></LI><LI><A href="nlpage10b.htm"><B>Kyll 2000</A></LI><LI><A href="nlpage10c.htm"><B>Kyll 1999</A></LI><LI><A href="nlpage10d.htm"><B>Wied 1998</A></LI><LI><A href="nlpage10e.htm"><B>Bayerisches Wald 1998</A></LI></UL></TD><BR><td widht="300">&nbsp; &nbsp; &nbsp; &nbsp; &nbsp; &nbsp; </td><td><img src="trout13.gif"></td></TR></TABLE></B></CENTER><BR><CENTER><B>***</B></CENTER><BR><B><A name="Kyll 2016-1"></A><b>Gerolstein, vrijdag 20 mei 2016<BR><BR></b>Het is zo langzamerhand gewoonte dat zowel Frans als ik al voor de wekker wakker zijn. Het is ook dit keer het geval en om kwart over vier zijn we op weg. Even een korte stop in Venray, maar het AC restaurant is nog dicht.We rijden door en drinken koffie bij de raststatte Bedburgerland. Zonder vertraging vervolgen we de reis en zo staan we om negen uur in Gerolstein de auto weer vol te tanken. Dan boodschappen doen en tot slot checken we in bij ons verblijf. Wijbe is er ook al.<br><br>Nadat we het bivak hebben ingericht maken we de lunch met lekkere verse broodjes. We kunnen er weer even tegen en gaan dan vergunningen halen. Als dat is gebeurd rijden we richting het water. Het is lekker weer, niet koud en bewolkt. Er blaast wel een licht windje door het dal.<br>Ik zet mijn vertrouwde tenkara hengeltje van Fish On in. Een heel prettig stokje van 3.30 meter. Het duurt niet zo lang voordat het eerste forelletje zich aandient. Leuk. Toch is te merken dat er hier kort geleden gevist is. De laarsafdrukken in de oever spreken boekdelen. We vangen dan ook minder dan we gewend zijn, maar aan het eind van de middag hebben we er allemaal toch een paar gevangen, ook al is het niet veel. We hebben gewoon lekker gevist. Er zijn een paar kleinere soorten eendagsvliegen actief. Een klein soort meivlieg.<br><br><center><table><tr><td><A href="kyll302.jpg" target="new"><img src="kyll302s.jpg" border="noborder" alt="Frans"></A></td><td><A href="kyll303.jpg" target="new"><img src="kyll303s.jpg" border="noborder" alt="Wijbe"></A></td><td><A href="kyll301.jpg" target="new"><img src="kyll301s.jpg" border="noborder" alt="Kyll forel"></A></td><td><A href="kyll304.jpg" target="new"><img src="kyll304s.jpg" border="noborder" alt="Weiland"></A></td></tr><BR><tr><td><center><B>Frans</center></td><td><center><B>Wijbe</center></td><td><center><B>Kyll forel</center></td><td><center><B>Naar het water</center></td></tr></table></center><br>Als we terug zijn bij het bivak gaan we eerst even douchen en daarna lekker een schnitzel eten. Die gaat er goed in. Met een biertje erbij kletsen we nog wat na. Het is gezellig. Bijtijds gaan we slapen, morgen weer een dag.<br><br>Zaterdag 21 mei 2016<br><br>Toen we de vergunningen haalden bij mijnheer Eul hoorden we dat er op het stuk waar we vandaag wilden gaan vissen al twee vergunningen waren uitgegeven. Dus konden we voor dat stuk geen drie vergunningen meer krijgen. Een ander stuk was nog vrij en daarom hebben we daar de papieren voor aangeschaft. Als we deze morgen de auto parkeren staan er echter al twee auto's van andere vissers. Wanneer eentje wat later aan komt lopen maken we even een praatje. Ze zijn met drie personen. Zes vissers op dit stuk maakt dat het wel wat druk is. Nou ja, we gaan gewoon beginnen en zien het wel. Wijbe weet al precies waar hij wil gaan beginnen en Frans gaat een stuk verder het water in. Ik besluit nog een kilometer door te lopen en aan het begin van de strecke te beginnen. Dit keer zet ik een nieuw tenkara hengeltje in. Het blijkt erg prettig te gooien en heeft een mooie soepele actie. Het duurt niet eens zo heel lang voordat een forel de vlieg pakt, maar de vis schiet meteen weer los. Na een tijdje wordt devlieg echter weer gepakt en zo vang ik het eerste forelletje van vandaag.<br><br>Het is heerlijk weer vandaag en ik geniet met volle teugen. Als ik dan een stukje verder een stel ijsvogels zie maakt dat de morgen helemaal goed. Er moet een nest zijn want ik zie er wel een stuk of vier. Ook een stel grote gele kwikstaarten laten zich bekijken. Alleen de waterspreeuw krijg ik deze trip niet te zien. Tussen de middag maken we de luch bij de auto's. Lekker weer verse broodjes en een bak soep. Het gaat er goed in. Dan gaan we weer naar het water en vissen verder. Net zoals in de morgen zie ik op het stuk ook nu weer geen andere visser. Pas als ik aan het eind van de middag terug loop zie ik een van de andere visser. Als hij er naar vraagt leg ik hem uit tot waar deze strecke loopt en wens hem veel plezier en goede vangst. Voor deze avond gaan wat betreft het eten in de herhaling. Weer lekker een schnitzel en dan daarna een lekker biertje.<br><br><center><table><tr><td><A href="kyll305.jpg" target="new"><img src="kyll305s.jpg" border="noborder" alt="Roodstip"></A></td><td><A href="kyll306.jpg" target="new"><img src="kyll306s.jpg" border="noborder" alt="Kyll"></A></td><td><A href="kyll307.jpg" target="new"><img src="kyll307s.jpg" border="noborder" alt="Tenkara vliegje"></A></td><td><A href="kyll308.jpg" target="new"><img src="kyll308s.jpg" border="noborder" alt="Voorde"></A></td></tr><BR><tr><td><center><B>Rot getupfte</center></td><td><center><B>Kyll</center></td><td><center><B>Tenkara vliegje</center></td><td><center><B>Voorde</center></td></tr></table></center><br><br>Zondag 22 mei 2016<br><br>Zondagmorgen gaan we naar een nieuw stuk. Mijnheer Eul heeft uitgelegd waar we de auto neer kunnen zetten. Dan gaan we bekijken waar we bij het water kunnen komen. Wijbe vindt al snel een mooi plekje. Frans en ik lopen door. Frans gaat na een tijdje naar beneden en begint te vissen. Ik loop een stuk verder en kom uiteindelijk uit bij de weg en het tankstation. Hier moet de grens van de strecke zijn. Het is even zoeken maar ook ik vind een plek waar ik naar beneden kan. Het water is hier zo glad als een spiegel. Geen stroomversnelling te zien. Ik zet om te beginnen maar een nimf in. Dat blijkt te werken want na een tijdje peuteren vang ik mijn eerste forel van de dag. Het gaat niet eens zo slecht want af en toe krijg ik een aanbeet. Aan het eind van de morgen heb ik er al een paar kunnen vangen. Ook nu maken we lunch bij de auto en vissen dan verder. Frans heeft nog niet veel gevangen en ik neem het stuk dat hij vanmorgen heeft afgevist. Het is een mooi stuk met wat kuilen en stroomversnellingen, maar ook ik vang hier weinig. Over de hele middag weet ik er twee forelletjes bij te vangen. Toch sta ik lekker te vissen. Halverwege de middag moet ik wel even bij de oever schuilen onder de bomen omdat er een regenbui naar beneden komt. Maar daarna wordt het weer droog en kan ik verder vissen. De tijd vliegt om en zo stop ik er mee en probeer mijn weg richting auto te vinden. Daarvoor moet ik wel wat door ruw terrein banjeren. In de buurt van de auto zie ik Wijbe staan. Een mooie gelegenheid voor wat foto's en zo. hij vangt er nog een mooie forel bij ook. Na een tijd duikt ook Frans op en stoppen we er mee. Het is de laatste avond en we gaan genieten van het buffet bij het Chinese restaurant. Het is heerlijk. Ook nu weer bijtijds naar bed want we hebben morgen weer een beste rit voor de boeg. Zoals altijd is ook deze trip weer omgevlogen. We kijken er maanden lang naar uit maar het is o zo snel weer voorbij.<br><br><center><b>***<br></center><br><br></BODY></HTML>