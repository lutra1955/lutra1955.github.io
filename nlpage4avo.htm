<HTML>

<HEAD>
 <TITLE>NLPAGE4AVO</TITLE>
 <LINK HREF="stijl.css" REL="stylesheet" TYPE="text/css">
</HEAD>

<BODY>

<B>Lang geleden, op chalkstreams, besloot ik dat de beste manier om een forel
een vlieg te presenteren en een grijp impuls op te wekken, niet is de zaak 
lang te verkennen zoals sommigen ons willen laten doen, maar hem de vlieg 
snel voor te zetten.<BR><BR>
Neil patterson (Chalkstream Chronicle).</B>

<BR>
<BR>
<BR>
<center>
<table>
<tr><td>
<ul><b>
<li><A href="nlpage4lechlade4.htm"><B>Lechlade, 2008</A></li>
<li><A href="nlpage4lechlade3.htm"><B>Lechlade, 2006</A></li>
<li><A href="nlpage4lechlade2.htm"><B>Lechlade, 2005</A></li>
<li><A href="nlpage4lechlade.htm"><B>Lechlade, 2004</A></li>
<li><A href="nlpage4dart.htm"><B>Dartmoor, 2004</A></li>
<li><A href="nlpage4avo.htm"><B>Avon dam, Dartmoor, 2001</A></li>
<li><A href="nlpage4ard.htm"><B>Ardgowan, Schotland, 1999</A></li>
<li><A href="nlpage4pid.htm"><B>River Piddle, Dorset, 1994-1995</A></li>
<li><A href="nlpage4via.htm"><B>Viaduct fishery, Somerton, 1994-1996</A></li>
<li><A href="nlpage4ver.htm"><B>Vergunningen</A></li>
</ul>
</td></tr></table>
</center>
<A name="plymouth"></A>
<BR>
<BR>

<b>Vrijdag 22 - Zaterdag 23 juni 2001, Avon dam, Dartmoor.<br><br>
Na binnenkomst in Plymouth vrijdag middag naar de hengelsportzaak om een dagvergunning voor de
zaterdag te halen, voor de rivieren Plym, Tavy, Meavy en Walkham.
De huurauto werd al om zeven uur 's avonds gebracht en ik vond dat er nog genoeg tijd was om een 
uurtje te gaan vissen. Bertus, mijn hutgenoot, had wel zin om mee te gaan om te wandelen. 
In een boekje van het blad Trout Fisherman staat beschreven dat de Avon-dam fishery vrij bevist 
mag worden als je een <A href="http://www.environment-agency.gov.uk" target="new">
Rod Licence van het Environment Agency</A> hebt. Die had ik al. Ik had dus geen aparte 
dagvergunning nodig. Het bleek ongeveer drie kwartier rijden vanaf Plymouth.
Bij de parkeerplaats stond een groot bord dat aankondigde dat dit de Avon dam was. 
<table>
<tr><td>
<A href="avon3.jpg"><img src="avon3s.jpg" border="noborder" alt="Rhododendron en beek"></A>
</td><td><b>
Er liep een 
pracht van een pad richting de stuwdam. Ik wist al dat dat een mijl lopen zou worden, maar in de 
praktijk bleek het zeker twee mijl te zijn. Het was heerlijk zomerweer en de omgeving was bijzonder 
fraai, een prachtig dal met een hoop rhodondendrons in volle paarse bloei, cypressen, varens op 
de heuvels en een pracht van een beek. Het leek net of ik in een boek van Rodger McPhail stond.
</td></tr>
</table><B>
Alleen als ik even stilstond werd ik aangevallen door kuddes knutten. Wat een kleine 
pestbeestjes zijn dat, zelfs mijn bug-juice hielp er niet tegen. Ik viste met de poldersedge 
(uiteraard) en die deed het deze avond heel goed, ik wist 9 kleine wilde bruine forelletjes te
vangen. Ik heb me dan ook kostelijk geamuseerd. Om een uur of half tien zijn we weer richting 
auto gelopen en weer terug gegaan naar Plymouth. 
De landweggetjes zijn iets dat je zelf moet zien. Zo smal, er kan net 1 auto rijden en af en toe 
is er een iets breder stuk zodat er gepasseerd kan worden. Aan beide zijden heggen, meestal meer 
dan drie meter hoog. Uit de heggen komen allerlei bloemen te voorschijn, zoals wild 
vingerhoedskruid, pinksterbloem of koekoeksbloem, en allerlei witte bloemen, het is heel mooi.
We zagen ook nog een grijze eekhoorn, leuke beestjes, ook al hebben ze de rode eekhoorns 
verdreven.
Na terugkeer even douchen en naar bed, zaterdagmorgen weer vroeg op. 
<table>
<tr><td><b>
Na het ontbijt en het 
inpakken van mijn lunchpakket ben ik naar de Plym gegaan. Ik kwam op aanraden van de 
hengelsportwinkelier terecht bij Bickleigh. Dat ligt niet ver buiten Plymouth. De rivier had 
glas- en glashelder water. In Frankrijk had ik het weekend daarvoor mijn rechterlieslaars lek
gelopen en ondanks plakken bleek deze nog steeds lek te zijn.
Het lek bleek te zitten in de zijkant van de voet en kan niet gerepareerd worden, maar gelukkig 
had ik ook mijn kaplaarzen mee  genomen en die heb ik dus maar aangedaan. 
Het water in de rivier stond op een erg laag peil, maar met kaplaarzen kan je er ook onder deze 
omstandigheden niet echt lekker uit de voeten. Ik wist deze ochtend twee kleine bruine 
forelletjes te vangen.
</td><td>
<A href="plym1.jpg"><img src="plym1s.jpg" border="noborder" alt="de Plym"></A>
</td></tr>
</table>
<B> Ik heb wel enige scholen zeeforel gezien die in de diepere pools stonden. 
Ze waren zo schuw als wat, zo gauw er een vliegenlijn ook maar in de nabijheid kwam werd de 
school meteen verstoord. Ik zag ook nog een zalm, die zat onder de UDN, die schimmelziekte. Er 
leek niet zo veel bruine forel te zitten in het stuk dat ik bevist heb.
Tussen de middag heb ik mijn biezen gepakt en ben naar de Avon dam gegaan. 
Maar evengoed had ik het best naar mijn zin. Het stuwmeer heeft een goed bestand aan 
geheel wilde bruine forelletjes. Ik zag meteen activiteit in de oppervlakte en ben dan ook vlak 
bij de dam gaan vissen. 
Al snel had ik een aanbeet die ik miste, diverse forellen sloegen alleen maar naar mijn vlieg, 
zonder die echt te pakken. Ik miste er dan ook veel meer dan dat ik er ving, het was echt 
opvallend. Misschien dat een kleine uitgave van de sedge het beter had gedaan. 
Na een tijdje heb ik er een goudkop op gedaan, die leverde me wat later de eerste bruine forel 
op die ik ooit in een meertje ving. Ik heb er in totaal 3 weten te 
vangen. Het is wel een mooi meer. Het lijkt op een Schots loch dat Rodger McPhail in zijn boeken 
zo mooi weet te tekenen. Je hoort ook alleen het water en de wind, afgezien van wat schapen- of 
koeiengeblaat. Het heeft een bepaald soort eenzaamheidsaanblik die toch wel wat aantrekkelijks 
heeft.
Om half zeven had ik genoeg gevist, en ben richting parkeerplaats gelopen, in de auto gestapt en 
ben terug gegaan. Ik heb nog wel even een biertje gehaald aan de tap, maar lag om elf uur netjes 
in mijn wiegje.
<BR>
<BR>
<br>
<center><b>***</center>

<BR>
<CENTER>
<a href="http://www.tyhafan.org/" target="new">
  <img src="support2.gif"
  width="181" height="65" border="0"
  alt="We Support Ty Hafan - The Children's Hospice In Wales">
  </a>
</center>

</BODY>

</HTML>
