<HTML>

<HEAD>
 <TITLE>NLPAGE10ZC</TITLE>
 <LINK HREF="stijl.css" REL="stylesheet" TYPE="text/css">
</HEAD>

<BODY>

<B>
Weest u er van verzekerd (hoewel er onwetende mensen zijn die er anders over denken) dat vissen een Kunst is: ..........
<br><br>
Izaak Walton (The Complete Angler).
<BR>
<BR>
<BR>
<CENTER><B>***</B></CENTER>

<BR>
<center>

<TABLE><TR>
<TD>
<UL>
<LI><A href="nlpage10zc.htm"><B>Kyll 2011</A></LI>
<LI><A href="nlpage10zb.htm"><B>Kyll 2010</A></LI>
<LI><A href="nlpage10za.htm"><B>Bayern 2010</A></LI>
<LI><A href="nlpage10z.htm"><B>Sauerland 2010</A></LI>
<LI><A href="nlpage10y.htm"><B>Kyll 2009-2</A></LI>
<LI><A href="nlpage10x.htm"><B>Bayern 2009-2</A></LI>
<LI><A href="nlpage10w.htm"><B>Allg&#0228;u - Bayern 2009</A></LI>
<LI><A href="nlpage10v.htm"><B>Kyll 2009-1</A></LI>
<LI><A href="nlpage10u.htm"><B>Kyll 2008-1</A></LI>
<LI><A href="nlpage10t.htm"><B>Ruwer 2006</A></LI>
<LI><A href="nlpage10s.htm"><B>Kyll 2006-1</A></LI>
<LI><A href="nlpage10q.htm"><B>Sch&#246;necken 2005</A></LI>
<LI><A href="nlpage10p.htm"><B>Kyllburg 2005-1</A></LI>
<LI><A href="nlpage10n.htm"><B>Sch&#246;necken 2004</A></LI>
<LI><A href="nlpage10m.htm"><B>Kyll 2004-1</A></LI>
<LI><A href="nlpage10k.htm"><B>Eifel 2003</A></LI>
</UL>
</TD>
<td widht="400">&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; 
</td>
<td><img src="trout13.gif"></td>
</TR></TABLE>
</B>
</CENTER>
<BR>
<center>
<A href="nlpage10-old.htm" target="nlmain"><b>Oude trips</A>
</center>
<BR>

<CENTER><B>***</B></CENTER>
<BR>
<B><A name="Kyll"></A><b>Gerolstein, dinsdag 17 mei 2011
<BR>
<BR>
<b>
Omdat het in het voorjaar nog knap fris aan de grond kan zijn hebben Frans en ik dit keer besloten om niet met de tent te gaan maar een caravan te huren. Zoals iedere keer worden in de week voor vertrek de weersverwachtingen nauwlettend gevolgd. Of het nu goed of slecht weer is, we hebben de sleurhut gehuurd en zullen gaan. Maar gelukkig zien de weersverwachtingen er goed uit. Helaas belt Frans de middag voor vertrek op en meldt dat hij vanwege persoonlijke omstandigheden niet mee kan gaan. Het is voor ons allebei erg spijtig en zodoende zit ik dinsdagmorgen alleen in de auto. Onderweg smaak ik enig fileleed en met een half uur vertraging zit ik dan eindelijk na drie uur rijden aan de koffie bij Nederweert. Dan door, tanken in Belgie en om half twee ben ik dan toch in Gerolstein. Eerst naar het stadhuis om mijn 5 jaars vergunning te laten verlengen en dan naar de winkel van Eul om de dagvergunning aan te schaffen. Tot slot naar de lokale supermarkt om enige victualie in te slaan, waarbij ook een lekker biertje niet wordt vergeten. Tegen drie uur meldt ik me bij de receptie om de sleutel van de caravan op te halen. Het ziet er allemaal leuk uit. De caravan om in te slapen en een houten huisje om in te zitten en eventueel te koken. Nadat de bagage is weggezet en de hengel is opgetuigd ga ik naar het water. Het waterpeil is erg laag voor de tijd van het jaar. De vis is dus schuw. Het duurt echter niet lang voordat ik het eerste forelletje kan veleiden om mijn droge vlieg te pakken. Het is weer echt genieten, lekker weer en af en toe een visje. Met een tevreden gevoel stop ik er aan het eind van de dag mee en ga terug om mijn potje eten te koken. Na een douche rond ik met een biertje op de veranda dan de dag af. Ondanks dat ik alleen zit heb het best naar mijn zin.
<br><br>

Woensdag 18 mei 2011<br><br>
Na een goede nachtrust is het genieten van de rust en het ontbijt. Het is opnieuw warm weer met een lekker zonnetje en haast is totaal niet aan de orde. Vandaag laten ook de ijsvogel en de waterspreeuw zich zien en laat regelmatig een forelletje zich verschalken. Korstondig weliswaar, want even later zwemt ie weer vrij rond. Tot 31 mei mag er niet wadend gevist worden in deze stukken water om de vlagzalmstand te beschermen. Datgene wat daar van over is dan. Het maakt het werpen af en toe wat moeilijker. Aan het eind van de middag scharrel ik wat aan de oever rond en dan wordt plotseling de vorm van een grote forel duidelijk. Hij staat onder takken en de worp is met het struweel achter me erg lastig. Als ik, gezeten op mijn knieen, de lijn in orde breng, maak ik daarbij waarschijnlijk toch een beweging die door de vis wordt opgemerkt, want hij draait om en schiet voor me langs stroomafwaarts. Die mogelijkheid heb ik zelf verprutst denk ik maar. Verder vissen dus. Na een uur heb ik het einde van de strecke bereikt en op de terugweg passeer ik de plaats van die grote weer. Hij staat nog steeds niet op zijn oude plek. Dan rijst er een vis een meter of zes stroomafwaarts en dat blijkt de grote forel te zijn. De eerste worp valt kort en de droge vlieg maakt een keurige v-vorm tot bij de kant. Gelukkig is dat anderhalve meter voor de vis, die dan ook rustig blijft staan. Wat later lijkt het of een andere bewoner van de plek niet echt gelukkig is met de aanwezigheid van de grote, en er is enig tumult in het water. De grote zwemt dan een paar meter stroomopwaarts en blijft precies voor mij staan. Een meivlieg komt voorbij en wordt gegrepen met een prachtige kolk. Dan maak ik de worp en het lijkt of de vis de vlieg pakt. Maar als ik vast tik voel ik wel wat, maar geen vis. Precies een kleine tak op de rand van het water. Heel voorzichtig trek ik de tak naar me toe, terwijl de vis gelukkig gewoon op zijn plek blijft staan. Die heeft het haakje in ieder geval nog niet gevoeld. De volgende worp valt mooi en de forel komt omhoog, om vervolgens de vlieg te weigeren. Even wachten en dan komt er weer een kasteel van een meivlieg voorbij dobberen. Een dikke kolk en weg is die. Dan weer een worp en als de vlieg langsdrijft, draait de forel en grijpt. Als ik strak trek is het duidelijk dat het dit keer toch echt raak is. De vis blijft  redelijk dicht onder de hengeltop vechten. Het was te verwachten dat hij echt stroomopwaarts of stroomafwaarts zou schieten, maar tot mijn verbazing doet hij dat niet. Enige minuten later ligt de forel op de kant. Het landen was ook wat lastig want de vis is veel en veel te groot voor het netje. Even snel opmeten en foto's maken. 57 cm brengt deze regenboogforel op de meetlat en is daarmee de grootste die ik ooit op stromend water ving. Ik ben er maar wat blij mee. Het is nu mooi geweest voor vandaag. In koken heb ik geen zin en daarom stop ik bij de Turkse shoarma zaak en haal een heerlijke schotel d&#246;ner kebab. Voor zeven en een halve euro heb je zoveel eten dat ik het niet eens op kan. Opnieuw wordt de avond afgesloten met een lekker biertje voor de caravan. Mooi bijtijds ga ik weer slapen. Morgen weer een dag.
<br><br>
<center>
<table>
<tr>
<td><A href="gerolstein.jpg" target="new"><img src="gerolstein-s.jpg" border="noborder" alt="Kyll_bij_Gerolstein"></A></td>
<td><A href="57.jpg" target="new"><img src="57-s.jpg" border="noborder" alt="De 57-er"></A></td>
<td><A href="daslook.jpg" target="new"><img src="daslook-s.jpg" border="noborder" alt="Daslook"></A></td>
<td><A href="eifeler.jpg" target="new"><img src="eifeler-s.jpg" border="noborder" alt="Eifeler"></A></td>
</tr>
<tr>
<td><center><B>Kyll bij Gerolstein</center></td>
<td><center><B>De 57-er</center></td>
<td><center><B>Daslook</center></td>
<td><center><B>Eifeler beekforel</center></td>
</tr>
</table>
</center>
<br>
Donderdag 19 mei
<br><br>
Ook vanmorgen weer bijtijds op. Na het ontbijt moet er eerst weer een ritje naar de supermarkt worden gemaakt om wat victualie bij te halen. Vanavond komt Wijbe immers. Het is tegen een uur of half elf voordat de eerste worp van de dag gemaakt wordt. Het is opnieuw heerlijk zomer weer. De boeren zullen wel klagen want de grond is kurkdroog. Zelfs in tuinen vertoont de grond al barsten. Voor de lunch ga ik toch even terug naar de caravan. Daarna moet er natuurlijk weer gevist worden en ook nu komt er af en toe een forelletje binnen. Het is opnieuw genieten vandaag. Tegen een uur of vijf heb ik het wel gezien en ga terug naar de caravan om het eten te maken. Dat is vrij eenvoudig, rijst en een blik goulash, maar het smaakt uitstekend. Het weer is inmiddels omgeslagen en er barst een stevig onweer los. Als het even iets minder hard regent staat Wijbe tegen zevenen voor de tent. Hij heeft onderweg die zware bui meegemaakt. Het is een goed weerzien. Als we nog even naar het water gaan kijken blijkt het al goed bruin te zijn. We hopen dat het snel weer helder wordt. Onder het genot van een drankje kunnen we in de avond op ons gemak even bijpraten. En een paar vliegen bijbinden want de droge vliegjes met de felle oranje hackle die ik heb gebonden zijn alweer bijna op. Ik heb ze gebonden omdat de vliegen met normale kleur hackle voor mij soms slecht zichtbaar zijn. Die oranje dingen kan ik tenminste goed zien, een soort Bi-Visibles dus. Vanwege de kleur noem ik het vliegje Dutch Royalty. 
<br><br>

Vrijdag 20 mei 2011
<br><br>
Deze morgen halen we eerst voor Wijbe de jaarvergunning op het stadhuis. Dat is snel geregeld en na het aanschaffen van de benodigde dagvergunningen hijsen we ons in de waadpakken. Gelukkig is het water helder bijgetrokken en goed bevisbaar. In de ochtend vissen Wijbe en ik samen een stuk af en enkele forelletjes zijn kortstondig de pineut. Dan is het tijd voor de lunch en gaan we terug naar de caravan. Wanneer we de broodjes op hebben breekt opnieuw een onweer los, vergezeld van een pittige regenbui. Als de bui over is gaan we weer naar het water, dat inderdaad al gekleurd is. Ondanks dat vangen we er toch iets van drie visjes bij. Maar het water wordt hoe langer hoe bruiner en is onderhand onbevisbaar geworden. De meeste bruine drab blijkt via een zijbeek het water in te komen en wat meer stroomopwaarts is de situatie iets beter, zodat we gelukkig de rest van de middag genoegelijk hengelend door kunnen brengen. Aan het eind van de middag pakken zich opnieuw onweerswolken samen en natuurlijk krijg ik de zware bui op mijn hoofd omdat ik tegen beter weten in niet terug ga naar de caravan maar nog even dat mooie plekje af wil vissen. Wijbe heeft dat wat handiger opgelost en is net op tijd naar de caravan terug gegan. Ach, de kleding droogt wel weer. We laten ons de traditionele schnitzel vanavond goed smaken. Of het water morgen niet te bruin en bevisbaar is zien we dan wel weer.
<br><br>
<center>
<table>
<tr>
<td><A href="Wijbe02.jpg" target="new"><img src="Wijbe02-s.jpg" border="noborder" alt="Wijbe"></A></td>
<td><A href="schubwortel.jpg" target="new"><img src="schubwortel-s.jpg" border="noborder" alt="Grote schubwortel"></A></td>
<td><A href="meivlieg.jpg" target="new"><img src="meivlieg-s.jpg" border="noborder" alt="Meivlieg"></A></td>
<td><A href="Eifel_Peter.jpg" target="new"><img src="Eifel_Peter-s.jpg" border="noborder" alt="Peter"></A></td>
</tr>
<tr>
<td><center><B>Hebbes</center></td>
<td><center><B>Grote (bleke) schubwortel</center></td>
<td><center><B>Meivlieg</center></td>
<td><center><B>Een Rotgetupfte</center></td>
</tr>
</table>
</center>
<br>
Zaterdag 21 mei 2011
<br><br>
Vandaag alweer de laatste visdag. De tijd vliegt gewoon om. Deze morgen zoeken we het vanwege het bruine water wat hoger op en gaan richting Stadtkyll. Eerst halen we een vergunning en na wat zoeken vinden we dan een plek waar het water goed bevisbaar lijkt te zijn. We moeten er tegen de verwachting in inderdaad naar zoeken. Deze morgen is het weer gelukkig opgeklaard en is het weer een mooie zomerdag. Wijbe en ik zoeken allebei een stuk rivier uit en beginnen te vissen. De forelletjes werken mee en af en toe kunnen we er eentje verschalken die dan even later weer vrij rondzwemt. Toch leuk. Bij de auto maken we even wat soep warm voor de lunch en vissen dan weer verder. Tegen een uur of zeven is het wel mooi geweest. We hebben allebei een paar visjes kunnen vangen en hebben heerlijk gevist. We besluiten niet zelf te koken en opnieuw een schnitzel te halen. Die smaakt ons weer prima. Na een drankje voor de caravan gaan we vroeg te kooi, morgen weer een eind sturen met de auto.
<br>
<br>
<center><b>***
<br>
</center>
<br>
<br>

</BODY>

</HTML>
