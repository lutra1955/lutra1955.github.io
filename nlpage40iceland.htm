<!DOCTYPE HTML PUBLIC "-//W3C//DTD HTML 4.01 Transitional//EN"><html><head><meta http-equiv="content-type" content="text/html; charset=windows-1252"> <title>NLPAGE40ICELAND</title> <LINK HREF="stijl.css" REL="stylesheet" TYPE="text/css"></head><body><b>Weest u er van verzekerd (hoewel er onwetende mensen zijn die er anders over denken) dat vissen een Kunst is: ..........<br><br>Izaak Walton (The Complete Angler).<br><br><center><b>***</b></center><br><br><b>Al lang stond een vakantie naar IJsland op onze wenslijst. Dit jaar kwam het er eindelijk van. Na er maanden naar uitgekeken te hebben vertrokken we 4 juni 2016 met Icelandair naar Reykjavik.<br>We hadden er voor gekozen om niet rond te reizen maar vanuit 1 verblijf trips naar allerlei plaatsen te maken die we wilden zien. Het zuidwesten gaf daarvoor veel mogelijkheden. Hier bevindt zich immers ook de "golden circle".Het bleek een goede beslissing. <br><br>Natuurlijk stond ook het vissen op het programma. De visspullen waren thuis via de dierenarts conform de IJslandse regels ontsmet en we waren van de betreffende certificaten voorzien. Het gaf bij de douane geen problemen.We hadden een huisje gehuurd in Hveragerdi, een kilometer of 45 oost van Reykjavik. Langs het dorp stroomt de rivier de Varma die bekend staat als een van de goede zeeforelrivier van IJsland. <br>Verder zijn er enkele meren op redelijke afstand, zoals het Ulfljotsvatn en het grote Thingvallavatn. Deze twee meren mogen bevist worden als je een soort IJslandse vispas hebt, de Veidikortid. Ik probeerde via het internet een vergunning voor de Varma te bestellen, maar dat lukte niet. <br>Bij het tankstation in Hveragerdi de Veidikortid hebben we voor ons beiden de Veidikortid aangeschaft. Die kostte ons 6900 IKR, ongeveer vijftig euro, en daarmee mag je 35 meren bevissen.<br><br><b>Rivier de Thvera, maandag 6 juni 2016<br><br>Eerder had ik via het internet gevonden dat er in Fossnes dagvergunningen worden uitgegeven (2 stuks per dag) voor de rivier de Thvera die uitmondt in de Thjorsa. Via e-mail werd dit bevestigd en de prijs is 2500 IKR, ongeveer 17,50 Euro per vergunning voor een halve dag. Dat is voor IJslandse begrippen niet duur. Deze maandag gaan we op weg naar Fossnes. Het is een prachtige route. Op de achtergrond van de rivier domineert de Hekla vulkaan het landschap. Goed met sneeuw bedekt. De Hekla is ongeveer 1500 meter hoog. Als we aankomen bij de boerderij op Fossnes blijkt er niemand thuis. Mogelijk hebben we net de boerin weg zien gaan.  We rijden eerst verder langs weg nummer 32 om te gaan kijken bij de Hjalfoss waterval. Die is bijzonder mooi. We gebruiken er meteen de lunch, die bestaat uit eerder vanmorgen gekochte broodjes, want er staan keurig twee picknicktafels. Als we daarna weer naar de boerderij gaan is er nog steeds niemand thuis dus we beginnen maar vast met vissen. De river de Thvera blijkt echter hier erg ondiep en snel stromend. Er zijn geen diepere kuilen op dit stuk. Het water is wel mooi helder. Maar vis zien we niet, laat staan dat we een aanbeet krijgen. Misschien dat de rivier wat meer stroomopwaarts beter is, maar we hebben er op dit moment geen vertrouwen in. Na ruim een uur uur stoppen we er maar mee. Bij de boerderij is nog steeds niemand aanwezig, dus we houden het voor gezien. Ik zou graag bij een andere gelegenheid deze rivier nog eens een keertje willen bevissen als ik er wat meer informatie over kan krijgen. <br><br><center><br><table><tbody><tr><td><a href="thvera1.jpg" target="new"><img src="thvera1s.jpg" alt="Thvera" border="noborder"></a></td><td><a href="thvera2.jpg" target="new"><img src="thvera2s.jpg" alt="Thvera" border="noborder"></a></td><td><a href="thvera3.jpg" target="new"><img src="thvera3s.jpg" alt="Thvera" border="noborder"></a></td><td><a href="thvera4.jpg" target="new"><img src="thvera4s.jpg" alt="Thvera" border="noborder"></a></td></tr><tr><td><center><b>Thvera</b></center></td><td><center><b>Reen</b></center></td><td><center><b>IJslanders</b></center></td><td><center><b>Erg ondiep</b></center></td></tr></tbody></table></center><br><b><b>Ulfljotsvatn, woensdag 8 juni 2016<br><br>Vanmorgen zijn we al weer om kwart over vijf op. Rustig ontbijten en daarna naar het dorp om broodjes te halen. Daarna naar het Ulfljotsvatn. Het is prachtig weer. Mooi rustig ook. We vinden een plekje om de auto neer te zetten, naast een andere auto met drie vissers die net voor ons zijn gearriveerd.  Wij lopen gewoon de andere kant op, er is plaats genoeg. Het is hier een ondiep stuk langs de kant, maar met wat dieper water binnen werpbereik. Reen heeft na een tijd een mooie aanbeet, maar de vis is meteen los. Wanneer ik op een bepaald moment opkijk zijn er twee ijsduikers (Loons) op korte afstand aan het fourageren. Geweldig gezicht, ik had niet gedacht ze zo mooi te zien te krijgen. Wat later komt een franjepootje achter ons langs gerommeld. Langs de stenen, af en toe lopen, af en toe zwemmen. Typische knikkende slag met het koppie. Ik kan niet goed bepalen welke soort het is. Achteraf vast kunnen stellen dat het grauwe franjepoten zijn . Erg leuk om mee te maken. We zullen ze nog vaker zien.<br>De hele morgen krijg ik geen enkele aanbeet. Na een paar uur vissen gaan we er uit en rijden naar het vissers centrum, dat is bij de padvinderij. Daar schrijf ik ons in, dat is blijkbaar nodig, en kijk even in het logboek. Er is de afgelopen dagen echt wel een visje gevangen, zie ik.Daarna rijden we naar het kerkje en eten er de eerder gekochte broodjes op. Dan naar beneden om verder te vissen. Mijn waadpak blijkt echt lek. Ik moet nog maar eens een naad met Aqua Sure behandelen en als dat niet helpt ben ik toch aan een nieuw waadpak toe.We krijgen ook hier geen beet en we zien ook geen vis. Wel veel Noordse Sterns, die lijken op de veel aanwezig zijnde zwarte vliegjes te azen. Oude onzekerheden borrelen op, staan we op de goede plaats, gebruiken we de goede taktieken? Het is een groot meer en wij zijn nieuw hier. De tijd zal het leren.<br><br>Als we terug zijn bij het huisje ga ik na het eten nog even naar het kleine poeltje aan de andere kant van de weg om wat vogels te kijken. Als ik daar aankom zie ik veel rises en kleine forelletjes springen. De vliegenhengel gepakt en er een sedge op gezet. Het is helemaal niet makkelijk. Ik krijg iets van vier aanbeten zonder wat te haken. Net wanneer ik de laatste worp maak om er daarna mee op te houden, grijpt een mooie beekforel mijn vlieg en is even later op de kant. Tussen de 25 en 30 cm of zo. Ik ben er heel erg blij mee. Daarna rij ik even naar het gele huis om toestemming te vragen om daar te mogen vissen. Dat is geen probleem. Na terugkomst in de hut genieten we van onze hottub , met daarbij een Thule biertje. Echt Ijslands product. Smaakt goed !<br><br><center><br><table><tbody><tr><td><a href="ulfjot5.jpg" target="new"><img src="ulfjot5s.jpg" alt="Reen" border="noborder"></a></td><td><a href="ulfjot6.jpg" target="new"><img src="ulfjot6s.jpg" alt="Terras" border="noborder"></a></td><td><a href="ulfjot7.jpg" target="new"><img src="ulfjot7s.jpg" alt="Sava" border="noborder"></a></td><td><a href="ulfjot8.jpg" target="new"><img src="ulfjot8s.jpg" alt="Meun" border="noborder"></a></td></tr><tr><td><center><b>Reen</b></center></td><td><center><b>Ulfljotsvatn</b></center></td><td><center><b>IJsduikers</b></center></td><td><center><b>Mooi forelletje</b></center></td></tr></tbody></table></center><br><b>Hveragerdi, Donderdag 9 juni 2016<br><br>Na het eten ga ik even naar het meertje. Er zijn geen rises te zien en ik begin met het binnenvissen van de poldersedge als een natte vlieg. Al binnen twee of drie worpen duikt een forelletje op de vlieg, maar schiet al gauw los. Nummer twee toch wel. De derde heb ik wel binnen, een leuk forelletje van ongeveer 25cm. Deze avond vang ik er drie en heb in totaal iets van vier missers. Ik loop ook nog even langs de linkerkant van het meertje. Achter de bomen komt het kleine beekje uit op het meertje en daar is het een beetje een wildernis. Wel leuk om te zien. Om kwart voor tien stop ik er mee, hoewel de forelletjes net een beetje goed beginnen te risen zie ik .....<br><br><br>Zaterdag 11 juni 2016<br><br>Vanmorgen rond half zeven op en na het ontbijt richting het Ulfljotsvatn. Het is redelijk goed weer, maar niet echt warm. Hier beneden bij de huisjes fotografeer ik een jonge wilde zwaan. Die had ik al gehoord toen we nog in het huisje waren. Onderweg slaan we een zijweggetje in en bij een bruggetje zie ik nog een wilde zwaan. Ook even gefotografeerd. In het meer hebben we een gunstig plekje, dat wil zeggen leuk uit de wind. Om half tien staan we te vissen. Het is bijna de hele tijd droog, alleen twee keer een paar spetjes. Er zijn middelste zaagbekken aan het fourageren en ver weg meen ik de ijsduikers te zien. Ook de grauwe franjepoten zijn weer van de partij en eentje komt op twee of drie meter afstand van ons fourageren. Die kunnen we mooi fotograferen. Ook vandaag heeft Reen weer een mooie aanbeet, maar de vis hangt niet helaas. Zelf zie ik alleen een vis kolken op iets van 20 meter voor me en rechts achter Reen zie ik een kleine vis springen. Om half twaalf baggert Reen van de kou, vooral haar voeten. We stoppen er dus mee en gaan richting Hveragerdi. <br><br>In de avond gaan we nog even naar het meertje. Als we er net staan stopt er een grote auto. Het blijkt de landeigenaar te zijn en wanneer we melden dat we in de huisjes logeren, mogen we blijven vissen. Hij geeft nog een paar tips om het even iets verder te proberen en wijst aan waar we de auto kunnen parkeren. Hier is inderdaad ook een klein plasje en we zien diverse visjes risen. Geen grote, maar dat mag de pret niet drukken. Vanuit het meertje loopt ook een klein beekje wat meteen mijn interesse heeft. Als ik het er probeer, duurt het niet lang voordat ik een klein forelletje haak op de droge vlieg. Er volgen er deze avond nog een paar. Ze zijn maar klein en daarvoor kom je niet naar IJsland, maar dat gepeuter is voor mij toch echt een leuke visserij.<center><br><table><tbody><tr><td><a href="ulfjot9.jpg" target="new"><img src="ulfjot9s.jpg" alt="Wilde zwaan" border="noborder"></a></td><td><a href="ulfjot10.jpg" target="new"><img src="ulfjot10s.jpg" alt="Ulfljotsvatn" border="noborder"></a></td><td><a href="ulfjot11.jpg" target="new"><img src="ulfjot11s.jpg" alt="Grauwe" border="noborder"></a></td><td><a href="ulfjot12.jpg" target="new"><img src="ulfjot12s.jpg" alt="Beekje" border="noborder"></a></td></tr><tr><td><center><b>Wilde zwaan</center></td><td><center><b>Ulfljotsvatn</b></center></td><td><center><b>Grauwe franjepoot</b></center></td><td><center><b>Beekje</b></center></td></tr></tbody></table></center><br><br>Galtalaekur, dinsdag 14 juni 2016<br><br>Gisteren zijn we langs de mooie hengelsportwinkel Veidihorned in Reykjavik gegaan. We kregen daar goed advies en de naam en het telefoonnummer van Gudmundur Alti (Gummi) die een vergunning voor de rivier de Galtalaekur kan verzorgen. We hebben gebeld en de rivier blijkt vrij. We konden bij de eigenaar van de boerderij afrekenen.<br>We zijn op tijd weg en halen bij de bakker lekkere broodjes voor de lunch en een brood voor vanavond en morgenochtend. Dan door naar de Galtalaekur. De navigatie is prima voorbereid, je moet vanaf de 1 (ringweg) de 26 op en die een kilometer of 30 volgen. We hebben het snel gevonden. Bij aankomst bellen we aan en de eigenaar doet open. Hij spreekt weinig Engels maar we begrijpen wel dat er al andere lui aan het vissen zijn. We vraagt ons een paar minuten te wachten terwijl hij snel ergens naar toe rijdt. Al heel gauw is hij terug en komt ook de gids er aan. Een jonge vent, hij heet Ari, die met twee clienten de Galtalaekur al een hele tijd geleden geboekt hadden. Het maakt ons niet zoveel uit, als we maar ergens kunnen vissen met kans op forel. Ari en de eigenaar overleggen. Na een tijdje hebben ze een voorstel. Wij mogen in de bovenste pool van de Galtalaekur vissen en bovendien in een stuk van de Ytri Ranga, een hele mooie zalmrivier. De eigenaar en de gids rijden voor ons uit om de plekken te laten zien. Erg aardig van hen om voor ons een oplossing te zoeken. <br><br>We beginnen in de pool. Erg mooi water, zeer helder en behoorlijk diep. We vangen er alleen niets. We vissen het stuk af, maar zonder resultaat. Wel komt er een koppel harlekijneendjes tot vlakbij ons. Leuk !!! Het is prachtig weer, lekker een zonnetje en weinig wind. Helaas worden we hoorndol van de zwarte vliegen. Miljoenen zijn het er en ze zitten om en op je hoofd, je wordt er gek van. Reen heeft het ook niet meer. We gaan maar terug naar de boerderij en geven aan dat we graag in het Tangavatn willen vissen als daar wat minder vliegen zijn. De gids had ook al verteld dat dat meer nogal “productive” was. Gelukkig verkoopt men ook van die muskietennetjes voor om je hoofd, daar schaffen we er meteen twee van aan. Gewéldig, dat die man die voor ons heeft. <br>Hij rijdt voorop om de weg naar het meer te laten zien. Mooi meer trouwens. Met ondiepe en diepere stukken. Veel vogels ook, vooral Noordse sterns, regenwulpen, tureluurs, watersnippen, grutto's, scholeksters en grauwe franjepootjes. We zien een paar vissen (visjes) in de oppervlakte ringen veroorzaken, maar we kunnen ze niet vangen. Met de muskietennetjes is het vissen wel te doen. Al zoemen die beesten best rond je hoofd. We vissen een tijdje en eten dan de broodjes op, in de auto vanwege de zwarte vliegen.Daarna vissen we de middag door en lopen daarbij ook het meer rond. Helaas nog steeds zonder dat Reen of ik een aanbeet krijgt. We komen overeen om er om vier uur maar mee te stoppen. <br><br>In het laatste uur loop ik weer naar een plek waar vlak onder de kant al wat dieper water is. Ik had er eerder ook al gevist. Daar haal ik de strike indicator van de lijn en zet er een goudkop op met zilveren tungsten kraal. Een behoorlijk zware nimf. Binnen een paar minuten meen ik een aanbeet te hebben maar mis de vis. Even later een aanbeet die resulteert in een mooie beekforel in de hand. Wat foto's gemaakt. Het duurt niet lang voordat ik weer een aanbeet krijg en dit blijkt een prachtige grote bleikja (poolforel) te zijn. Reen is inmiddels komen kijken en maakt foto's. Tot slot vang ik er nog een beekforel bij. Binnen een half uur drie vissen !!!Om vier uur stop ik er ook maar mee. Ondanks dat de rivier al bezet was, hebben we vandaag heerlijk kunnen vissen en van de natuur kunnen genieten. Het is hier landschappelijk erg mooi, met de vulkaan de Hekla op de achtergrond. Wel erg jammer dat Reen geen vis heeft gevangen, maar gelukkig heeft ze zich toch goed geamuseerd en een leuke dag gehad.<br><br><center><br><table><tbody><tr><td><a href="galta1.jpg" target="new"><img src="galta1s.jpg" alt="Overleg" border="noborder"></a></td><td><a href="galta2.jpg" target="new"><img src="galta2s.jpg" alt="Galtalaekur" border="noborder"></a></td><td><a href="galta3.jpg" target="new"><img src="galta3s.jpg" alt="Nethe" border="noborder"></a></td><td><a href="galta4.jpg" target="new"><img src="galta4s.jpg" alt="Bleikja" border="noborder"></a></td></tr><tr><td><center><b>Overleg met de gids</center></td><td><center><b>Galtalaekur</b></center></td><td><center><b>Muskietennetjes</b></center></td><td><center><b>Poolforel (Bleikja)</b></center></td></tr></tbody></table></center><br><b>Tips: - Als je nog nooit eerder in IJsland gevist hebt, kun je bij Veidihornid goed advies krijgen en mogelijkheden waar een vergunning te verkrijgen is. - Zorg dat je zo'n muskietennetje voor over je pet of hoed en hoofd bij je hebt, je kon het wel eens hard nodig hebben.- De Veidikortid is goed te betalen en je kunt je hele vakantie (is een heel jaar geldig) in 35 verschillende meren vissen.Interessante links:<br><br><a href="http://www.fossnes.is/english" target="new"><b>Fossnes, rivier de Thvera</b></a><b><br><a href="http://veidikortid.is/index.php?lang=en" target="new"><b>Veidikortid</b></a><b><br><a href="http://www.fishinginiceland.com" target="new"><b>Website van Gudmundur Atli (Gummi)</b></a><b><br><a href="http://1.is/gl2/en/" target="new"><b>Galtalaekur accommodatie en vissen</b></a><b><br><a href="http://vefsala.svfr.is" target="new"> <b>Website van de Reykjavik Angling Club met tabel van vergunningen</b><br><a href="http://www.veidihornid.is" target="new"><b>Veidihornid hengelsportwinkel</b></a><b><br><a href="http://nupar.is/home" target="new"><b>Nupar blokhutten</b></a><b><br><br><center><b>***<br></b></center><b><br><br><br></b></body></html>