<HTML>

<HEAD>
 <TITLE>NLPAGE10ZH</TITLE>
 <LINK HREF="stijl.css" REL="stylesheet" TYPE="text/css">
</HEAD>

<BODY>

<B>
Weest u er van verzekerd (hoewel er onwetende mensen zijn die er anders over denken) dat vissen een Kunst is: ..........
<br><br>
Izaak Walton (The Complete Angler).
<BR>
<BR>
<BR>
<CENTER><B>***</B></CENTER>

<BR>
<center>

<TABLE><TR>
<TD>
<UL>
<LI><A href="nlpage10zg.htm"><B>Kyll 2014</A></LI>
<LI><A href="nlpage10zf.htm"><B>Kyll 2012</A></LI>
<LI><A href="nlpage10zd.htm"><B>Holzbach 2011</A></LI>
<LI><A href="nlpage10zc.htm"><B>Kyll 2011</A></LI>
<LI><A href="nlpage10zb.htm"><B>Kyll 2010</A></LI>
<LI><A href="nlpage10za.htm"><B>Bayern 2010</A></LI>
<LI><A href="nlpage10z.htm"><B>Sauerland 2010</A></LI>
<LI><A href="nlpage10y.htm"><B>Kyll 2009-2</A></LI>
<LI><A href="nlpage10x.htm"><B>Bayern 2009-2</A></LI>
<LI><A href="nlpage10w.htm"><B>Allg&#0228;u - Bayern 2009</A></LI>
<LI><A href="nlpage10v.htm"><B>Kyll 2009-1</A></LI>
<LI><A href="nlpage10u.htm"><B>Kyll 2008-1</A></LI>
<LI><A href="nlpage10t.htm"><B>Ruwer 2006</A></LI>
<LI><A href="nlpage10s.htm"><B>Kyll 2006-1</A></LI>

</UL>
</TD>
<td widht="400">&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; 
</td>
<td><img src="trout13.gif"></td>
<TD>
<UL>
<LI><A href="nlpage10q.htm"><B>Sch&#246;necken 2005</A></LI>
<LI><A href="nlpage10p.htm"><B>Kyllburg 2005-1</A></LI>
<LI><A href="nlpage10n.htm"><B>Sch&#246;necken 2004</A></LI>
<LI><A href="nlpage10m.htm"><B>Kyll 2004-1</A></LI>
<LI><A href="nlpage10l.htm"><B>Kyll 2003-2</A></LI>
<LI><A href="nlpage10k.htm"><B>Eifel 2003</A></LI>
<LI><A href="nlpage10j.htm"><B>Kyll 2003-1</A></LI>
<LI><A href="nlpage10h.htm"><B>Kyll 2002-2</A></LI>
<LI><A href="nlpage10g.htm"><B>Oosbach 2002</A></LI>
<LI><A href="nlpage10f.htm"><B>Kyll 2002</A></LI>
<LI><A href="nlpage10.htm"><B>Kyll 2001</A></LI>
<LI><A href="nlpage10b.htm"><B>Kyll 2000</A></LI>
<LI><A href="nlpage10c.htm"><B>Kyll 1999</A></LI>
<LI><A href="nlpage10d.htm"><B>Wied 1998</A></LI>
<LI><A href="nlpage10e.htm"><B>Bayerisches Wald 1998</A></LI>
</UL>
</TD>
</TR></TABLE>
</B>
</CENTER>

<BR>

<CENTER><B>***</B></CENTER>
<BR>
<B><A name="Kyll"></A><b>Braunlage, juni 2014
<BR>
<BR>
<b>
Als vakantieplaats hebben we dit jaar voor Braunlage in de Harz gekozen. Zaterdag 31 mei zijn we al vroeg wakker en rond zeven uur vertrekken we. Na een reis zonder oponthoud komen we dan om twee uur in Braunlage aan. Het vakantiehuis is prima en we installeren ons voor de komende twee weken. Ook zitten er twee vliegenhengeltjes en mijn nieuwe tenkara stokje in de koffer. Op internet was te vinden dat er diverse gelegenheden zijn om in de Harz te vissen op forel. In de eerste dagen gaan we het riviertje eens bekijken. Bij Tanne ziet dat er goed uit. Het is theekleurig water, maar wel helder. Duidelijk water wat afkomstig is uit het veen. Als we proberen een vergunning te krijgen voor de Warme Bode blijkt dat de informatie van het internet gedateerd is en niet meer klopt. Na wat vragen en zoeken krijgen we het adres van de voorzitter van de hengelsport vereniging Oberharz. Als we daar aankomen treffen we Dhr. Kaiser gelukkig thuis aan. Het is een bijzonder vriendelijke man en hij schrijft twee dagvergunningen voor ons uit. We mogen met de vergunning op vier beken of riviertjes vissen: de Warme Bode, de Koude Bode, de Rappbode en de Hassel. Top !!! Het stuk Koude Bode van de stuwdam tot aan de samenvloeiing met de Warme Bode bij Konigshutte is echter verboden gebied, een schonstrecke.<br><br>
Donderdag 5 juni staan we dan op de parkeerplaats bij de rivier. Daar kom ik er achter dat ik mijn waadschoenen in het vakantiehuisje heb laten staan. Oeps. Terug dus om die op te halen. Om half elf staan we dan opnieuw op de parkeerplaats en hijsen ons in de waadpakken. Je kunt hier trouwens ook heel goed uit de voeten met lieslaarzen zal blijken. Als we naar de rivier willen lopen worden we aangesproken door een echtpaar dat even verderop in een 4x4 zit. We denken dat het de boer en zijn vrouw zijn, die even naar hun vee komen kijken. Zij wijzen ons een pad langs het schrikdraad dat naar de rivier loopt. Dat scheelt ons een hoop geploeter door het gewas, dank voor de tip beste mensen. Als we langs het vee lopen worden we lodderig door de rode koeien en stier bekeken. Mooie dieren zijn het. Wanneer we bij het water komen blijkt dat het aardig snel stroomt en hoog staat. Dat had mijnheer Kaiser al gezegd. Er is de vorige week aardig wat water gevallen. We lopen een stukje door en komen dan bij een mooie pool. Daar beginnen we te vissen en het duurt niet lang voordat zowel Reen als ik ons eerste forelletje binnen hebben. Na een paar uurtjes houden we het voor gezien, er staan nog wat andere dingen op het programma vandaag. Samen hebben we zes forelletjes gevangen, een leuk resultaat.

<br><br>
<center>
<table>
<tr>
<td><A href="WB01.jpg" target="new"><img src="WB01s.jpg" border="noborder" alt="rood vee"></A></td>
<td><A href="WB02.jpg" target="new"><img src="WB02s.jpg" border="noborder" alt="warme bode"></A></td>
<td><A href="WB03.jpg" target="new"><img src="WB03s.jpg" border="noborder" alt="bodeblick"></A></td>
<td><A href="WB04.jpg" target="new"><img src="WB04s.jpg" border="noborder" alt="Tenkara"></A></td>
</tr>
<BR>

<tr>
<td><center><B>Harzer rood vee</center></td>
<td><center><B>Warme Bode</center></td>
<td><center><B>de Bode bij hotel Bodeblick</center></td>
<td><center><B>Tenkara</center></td>
</tr>
</table>
</center>
<br>
<b>
<b>
Treseburg, zaterdag 7 juni 2014
<br>
<br>
Gisteren hebben we dagvergunningen gehaald voor de Bode. De kosten voor een dagvergunning zijn 20 Euro (2014) en deze is te verkrijgen bij de tourist information Treseburg of Altenbrak. Met de vergunning kunnen we een heel stuk van deze rivier bevissen, van Wendefurth tot aan Thale - Waldkater. Dat is een paar kilometer rivier. Als we bij hotel Bodeblick aankomen zijn alle parkeerplaatsen al bezet. Logisch, het is de zaterdag voor Pinksteren, het is mooi weer en dus zijn er veel mensen buiten bezig. We rijden terug naar de rotonde en zetten daar de auto neer op de grote parkeerplaats. Er is nog plaats genoeg. Voor een klein bedrag kan de auto er de hele dag staan. We beginnen hier bij de brug. Stroomopwaarts is een mooi stuk met wat dieper water waar we al eerder een paar forelletjes zagen risen. Deze dag zet ik het Fish-On Tenkara hengeltje in. Het duurt niet lang of ik krijg een leuke aanbeet, maar de forel schiet al snel los. Het was er wel een van een leuk formaat. Rustig vissen we verder en het duurt dan niet lang voordat ik weer een aanbeet krijg en even later mijn eerste forelletje binnen heb. Bij Reen wil het vandaag nog niet zo lukken. Na een poos wordt het tijd voor een pauze en we gaan in een bocht het water uit. We lopen naar de voorde en steken daar de rivier open om op het terras neer te strijken. Het terras gaat pas over een half uur open, lezen we op een bord, maar de eigenaar zegt dat we best mogen gaan zitten. Tijd voor koffie en wat te eten.
<br><br>
Na de lunch vissen we verder. Het is heerlijk weer en het is optimaal genieten. De voorde wordt niet alleen door de brandweer gebruikt, veel motorrijders koelen hier hun voeten en kinderen spelen er. De rivier is erg mooi, met grote bedden waterranonkel die traag heen en weer gaat in de stroming. Dit stuk is ook erg in trek bij vliegvissers. Toen we deze morgen aankwamen stonden er al een paar. Vis zit er zeker, en van goed formaat ook. Maar die zijn niet makkelijk te vangen. De schaduw van een hengel er over of een lijn die op het water valt en ze zijn vertrokken. Ach, we geven ze geen ongelijk. Aan het eind van de dag hebben we er twaalf gevangen. Het is boven de dertig graden en als we gestopt zijn met vissen strijken we neer op het terras van hotel Bodeblick. Een groot glas apfelschorle gaat er bij onze dorstige kelen goed in.

<br><br>
<center>
<table>
<tr>
<td><A href="WB05.jpg" target="new"><img src="WB05s.jpg" border="noborder" alt="Reen"></A></td>
<td><A href="WB06.jpg" target="new"><img src="WB06s.jpg" border="noborder" alt="Harzer"></A></td>
<td><A href="WB07.jpg" target="new"><img src="WB07s.jpg" border="noborder" alt="Bode"></A></td>
<td><A href="WB08.jpg" target="new"><img src="WB08s.jpg" border="noborder" alt="Bodeblick"></A></td>
</tr>
<BR>
<tr>
<td><center><B>Reen in aktie</center></td>
<td><center><B>Harzer beekforel</center></td>
<td><center><B>de Bode bij Treseburg</center></td>
<td><center><B>bij hotel Bodeblick</center></td>
</tr>
</table>
</center>
<br>
<b>
We hebben, zoals met hem afgesproken, de dagvergunningen bij Dhr Kaiser ingeleverd en we kopen nieuwe. We zijn alleen niet zeker of het wel zo handig is om de vergunning voor morgen aan te vragen omdat de weervoorspelling de mogelijkheid van een pittig onweer aangeeft. Als ik dit met Dhr Kaiser overleg stelt hij voor om de data van woensdag, donderdag en vrijdag op de vergunning te vermelden met de toevoeging 1 Tag. Dan kunnen we zelf bepalen wanneer we gaan en voordat we gaan vissen moeten we dan even die datum zelf invullen. Dat is bijzonder aardig en het redt onze visdag. De vroege nacht van woensdag gaat het verschrikkelijk te keer en ook in de ochtend komen de regen en hagel met bakken naar beneden. Reen en ik gaan vandaag een kasteel bekijken en de keus valt op slot Stolberg, waar de moeder van onze Vader des Vaderlands, Willem van Oranje, vandaag komt. Het is een groot slot en men is druk bezig met restauratie werkzaamheden. Later op de dag klaart het weer gelukkig wat op. Als we de Warme Bode even gaan bekijken, blijkt deze hoog, bruin en onbevisbaar. De Koude Bode bij Konigshutte (het stuk waar je niet mag vissen) is ook bruin, maar lijkt wat minder troebel dan de Warme Bode. We gaan morgen eerst wel even kijken en nemen dan de beslissing wel of we donderdag of vrijdag gaan vissen.
<br><br>
Als we donderdagmorgen weer een kijkje nemen blijkt de Warme Bode weer helder te zijn. Het weer is ook weer prima, af en toe een wolkje, maar verder lekker zonnig. We besluiten het weer bij het stuk te gaan proberen waar we vorige week ook gevist hebben. Als we weer bij de pool staan, duurt het niet lang of we hebben allebei onze eerste vis gevangen. Reen een forelletje en ik een blankvoorntje van 15 cm. Ach, ook leuk. Deze dag heb ik mijn Tenkara hengeltje weer ingezet. Het is een mooie vorm van vliegvissen en een fijne aanvulling op het vissen met de gewone vliegenhengel. Het is de meest elementaire vorm van vliegvissen en in Japan al eeuwen oud. Volgens mij is het in Europa al terug te voeren tot aan de middeleeuwen of eerder. In de bekende "treatyse of fysshynge wyth an angle", van Dame Juliana Berners, is te lezen dat de lijn direkt aan de hengel geknoopt was. Zij beschreef ook hoe twaalf kunstvliegen te binden waren. Ver daarvoor moet het al in het oude Griekenland gebruikt zijn omdat daar de beschrijving van de eerste kunstvlieg vandaan gekomen schijnt te zijn.

<br><br>
<center>
<table>
<tr>
<td><A href="WB09.jpg" target="new"><img src="WB09s.jpg" border="noborder" alt="de pool"></A></td>
<td><A href="WB10.jpg" target="new"><img src="WB10s.jpg" border="noborder" alt="warme"></A></td>
<td><A href="WB11.jpg" target="new"><img src="WB11s.jpg" border="noborder" alt="tanne"></A></td>
<td><A href="WB12.jpg" target="new"><img src="WB12s.jpg" border="noborder" alt="koude"></A></td>
</tr>
<BR>

<tr>
<td><center><B>de pool</center></td>
<td><center><B>de Warme Bode</center></td>
<td><center><B>Hotel Restaurant Grune Tanne</center></td>
<td><center><B>de Koude Bode</center></td>
</tr>
</table>
</center>

<BR>

Nadat ik een paar visjes gevangen heb gaat het mis. Ik krijg een aanbeet van een forel maar als ik aantik hoor ik een scherp geluid. Mijn mooie hengeltje blijkt gebroken! Gelukkig heb ik ook een ander vliegenhengeltje in de auto liggen en dat haal ik gauw op. Reen vangt er inmiddels af en toe een forelletje bij.
Tussen de middag rijden we naar Mandelholz om daar bij hotel Grune Tanne op het terras de lunch te gebruiken. Reen bestelt een asperge salade terwijl ik kies voor de salatteller Grune Tanne. Beide gerechten zijn heerlijk. Na de lunch trekken we de waadpakken weer aan en lopen het pad af naar de Koude Bode om het daar eens te proberen. De rivier loopt hier het stuwmeer in en stroomt vrij rustig. Zowel Reen als ik zitten echter om de haverklap vast met onze nimf omdat er allerlei wortels uit de oever en de bodem steken. Een eind verder is de rivier prima te bewaden maar omdat het ondiep is en rustig stroomt is de forel erg schuw. Toch weet ik er na een tijdje eentje te vangen. Reen kan hier niet uit de voeten en we besluiten om het weer in de Warme Bode te gaan proberen. Na een kwartiertje staan we er. Het is een ander stuk dan vanmorgen, maar ook hier ziet het er aantrekkelijk uit. Er zijn hier tussen Tanne en Konigshutte slechts twee parkeerplaatsen. We steken de rivier over en gaan lekker vissen. Het is hier net zo mooi als op het andere stuk. In het weiland aan de andere kant van het riviertje begint de boer met grasmaaien. Even later duiken er een paar rode wouwen op en ze komen vrij laag zodat we ze goed kunnen bekijken. Ze loeren duidelijk op beestjes en zo die door de maaier worden verschrikt. Een wouw duikt en pikt een of ander beestje van de grond op. Het is een mooi gezicht om de vogels zo bezig te zien. Reen doet het goed hier en vangt op dit stuk meer dan ik. Wanneer het een uur of half zes is stoppen we er mee. Het is mooi geweest. We hebben samen 15 visjes gevangen, een elrits en een blankvoortje meegerekend. Voor het diner rijden we terug naar hotel restaurant Grune Tanne. We kiezen allebei voor de wildtopf Hubertus, een heerlijke wildragout met spatzle. Het is een prima dag geweest. Lekker buiten vertoefd in een prachtige natuur, we hebben allebei mooie forelletjes gevangen en genoten van de vlucht van een stel rode wouwen. Dit geheel afgerond met een heerlijke maaltijd in een gezellig restaurant.<br>
In de avond stuur ik een e-mailtje naar Fish On over mijn gebroken hengeltje. De volgende dag heb ik meteen antwoord dat er een vervangend deeltje naar me is opgestuurd. Geweldige service. Dank daarvoor, <A href="http://www.fishon.nl" target="new"><b>Fish On.  </A>
<br>
<br>
Interessante links:<br>
<A href="http://www.ferienhaus-kaiser-online.de/index.htm" target="new"><b>Vakantiehuis en contactgegevens Dhr. Kaiser</A><br>
<A href="http://www.mandelholz.de" target="new"><b>Hotel Restaurant Grune Tanne</A><br><br>


Bodetal-Information TRESEBURG<br>
Ortsstrasse 24<br>
Treseburg<br>
Tel. +49 39456 223<br>
E-Mail: treseburg@bodetal.de<br>
Openingstijden:<br>
Dinsdag		08.30 - 12.00 Uhr<br>	
Donderdag	09.00 - 17.00 Uhr 	
<br>
<br>
Tourist Information ALTENBRAK<br>
Unterdorf 5<br>
Altenbrak<br>
Tel. +49 39456 205<br>
E-Mail: altenbrak@bodetal.de<br>

Openingstijden:<br>
Dinsdag		13.00 - 17.30 Uhr<br>
Woensdag	08.30 - 12.00 Uhr<br>
Vrijdag		12.30 - 15.30 Uhr, 08.30 - 12.00 Uhr, 12.30 - 15.30 Uhr
<br>
<br>
<br>
<center><b>***
<br>
</center>
<br>
<br>
</BODY>

</HTML>
