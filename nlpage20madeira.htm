<HTML>

<HEAD>
 <TITLE>NLPAGE20MADEIRA</TITLE>
 <LINK HREF="stijl.css" REL="stylesheet" TYPE="text/css">
</HEAD>

<BODY>
<br><br>
<B>Alles wat we willen is grotere forel, betere hengels en een gelukkig sexleven.<BR><BR>
John Gierach (Standing in a river waving a stick).</B>
<BR>
<BR>

<CENTER><b>***</B></CENTER>

<BR>
<A name="MADEIRA"></A>
<BR>
<BR>
<b>Zondag 17 juni en dinsdag 19 juni 2012
<br>
<br>
Ook voor dit jaar hebben Reen en ik als vakantie bestemming weer Madeira uitgekozen. Het is ons vorig jaar erg goed bevallen. Toen heb ik tijdens het vissen Paulo Teixeira en Herminio Rodriguez van <A href=http://madeiratroutfishing.com target="new"><b> MadTrout</A> ontmoet. Inmiddels had ik voor deze vakantie een afspraak met Paulo gemaakt en wat centjes bij elkaar gespaard. Als ik dan zondag 17 juni 's morgens even voor achten beneden bij de receptie van het hotel kom, staat Paulo al op me te wachten. Hij brengt me naar een fraaie rivier. Wanneer het laatste stukje van de weg is overgegaan in een onverhard pad, zie ik dat er geen water in de bedding staat. Paulo legt uit dat dat komt omdat het weinige water een eindje stroom opwaarts via een levada wordt weggeleid naar een forellenkwekerij. Daar aangekomen mogen we van de eigenaar even rondkijken. Mooie forellen in diverse basins. Allen bestemd voor de restaurants op het eiland. We volgen een pad door het bos en komen dan bij het punt waar de levada begint. Hier boven stroomt gelukkig nog wel wat water, al is het inderdaad weinig. De fraaie aanblik van het riviertje wordt geaccentueerd door de ligging in een beschaduwd dal in het laurissilva (laurier) bos.
<BR><BR>
<center>
<table>
<tr>
<td><A href="seixal01.jpg" target="new"><img src="seixal01s.jpg" border="noborder" alt="Ribeiro Seixal"></A></td>
<td><A href="seixal02.jpg" target="new"><img src="seixal02s.jpg" border="noborder" alt="Ribeiro Seixal"></A></td>
<td><A href="seixal03.jpg" target="new"><img src="seixal03s.jpg" border="noborder" alt="Ribeiro Seixal"></A></td>
<td><A href="seixal04.jpg" target="new"><img src="seixal04s.jpg" border="noborder" alt="Ribeiro Seixal"></A></td>
</tr>
<tr>
<td width=256 align="center"><b>Kwekerij</b></td>
<td width=256 align="center"><b>Droog, erg droog</b></td>
<td width=256 align="center"><b>Er is water</b></td>
<td width=256 align="center"><b>Klein, maar erg mooi</b></td>
</tr>
</table>
</center>
<BR>
<b> Als ik begin te vissen in een klein poeltje, duurt het slechts een paar seconden voordat het eerste forelletje zich meldt. Het is een klein regenboogje, maar erg fraai getekend met een oranje buikje. Doet me denken aan de kleine wilde bronforelletjes in Amerika. 
Achter elkaar wordt mijn droge sedge gearresteerd en ondanks dat de forelletjes klein zijn amuseer ik me prima. Af en toe vang ik een iets grotere, van een centimer of 20. Af en toe stop ik even met vissen om rond te kijken en de omgeving in me op te nemen. Het is hier heerlijk. Lekker in de schaduw en een zeer aangename temperatuur. Het is hier landschappelijk zeer fraai. Terwijl ik vis, maakt Paulo een hoop foto's. De rest van de morgen vliegt om. Aan het eind van eind heb ik veel forelletjes gevangen. Erg veel zelfs. Nooit gedacht dat iets dergelijks op Madeira mogelijk was. Ik ben dan ook erg blij dat ik de expertise van visgids Paulo heb ingehuurd. Het is het geld zeker waard geweest. Zonder de visgids had ik deze plek nooit gevonden. Een vakantie is te kort (voor mij wel in ieder geval) om het eiland af te zoeken naar die rivieren of stukken rivier die te bevissen zijn. Er zijn genoeg riviertjes waar weinig of geen forel in voorkomt of die in de zomer helemaal droog staan. Verder zijn een heleboel plaatsen zeer moeilijk te bereiken en vergen van de visser de capaciteiten van een klipgeit. Genoeg redenen om een visgids te nemen. Als we nog een keer naar Madeira gaan, zal ik zeker weer boeken bij MadTrout.
<br>
<BR>
<center>
<table>
<tr>
<td><A href="seixal05.jpg" target="new"><img src="seixal05s.jpg" border="noborder" alt="Ribeiro Seixal"></A></td>
<td><A href="seixal06.jpg" target="new"><img src="seixal06s.jpg" border="noborder" alt="Ribeiro Seixal"></A></td>
<td><A href="seixal07.jpg" target="new"><img src="seixal07s.jpg" border="noborder" alt="Ribeiro Seixal"></A></td>
<td><A href="seixal08.jpg" target="new"><img src="seixal08s.jpg" border="noborder" alt="Ribeiro Seixal"></A></td>
</tr>
<tr>
<td width=256 align="center"><b>Mooie pool<br>foto: Paulo Teixeira</b></td>
<td width=256 align="center"><b>Een hoop keien<br>foto: Paulo Teixeira</b></td>
<td width=256 align="center"><b>Deze was wat groter</b></td>
<td width=256 align="center"><b>Fraai landschap<br>foto: Paulo Teixeira</b></td>
</tr>
</table>
</center>
<BR>
Madeira is een heel mooi eiland en het heeft alles in huis om een vakantie tot een bijzonder aangename ervaring te maken. Hoewel het vliegvissen op forel hier erg leuk is, verwacht ik niet dat het een oord zal worden voor speciale vliegvis vakanties. Dit omdat daarvoor al allerlei plaatsen bekend zijn waar je grotere vis kan verwachten. Madeira is echter een fijne plaats om een vakantie met echtgenote of vriendin door te brengen, ook met kinderen. En een halve dag vliegvissen is dan een welkome aanvulling op de vakantievreugd.
Ik viste dit keer met een 6 voets Greys hengeltje voor een 3 lijntje. Dat buigt ook op een kleine forel nog leuk door. Vliegen patronen die voldoen zijn onder andere een klein sedge patroon of een fazantestaart nimfje of goudkopje. Dit keer had ik mijn waadpak en waadschoenen in de koffer gedaan, maar lieslaarzen waren ook hier genoeg geweest. Mogelijk dat een waadpak in de winter, wanneer er wat meer water staat, wel handiger is. Er kan op Madeira het hele jaar door gevist worden. Voor vragen of informatie kunt u zich wenden tot Paulo Teixeira van <A href=http://madeiratroutfishing.com target="new"><b> MadTrout</A>. Men kan ook een vergunning voor u regelen. 
MadTrout is tevens te vinden op Facebook. Daar zijn ook fraaie foto's en filmpjes te bewonderen.
<br><br>
Naast vliegvissen biedt het eiland veel andere vormen van vertier. Dingen die ons goed zijn bevallen zijn onder andere:<br>
&#45; Een tocht naar de Desertas eilanden met het schip <A href="http://www.bonita-da-madeira.com" target="new">Bonita da Madeira.</A> Tijdens de tocht zagen we drie soorten dolfijnen, tuimelaars, Atlantische gevlekte dolfijnen (Stenella frontalis) en gestreepte dolfijnen (Stenella coeruleoalba)<br>
&#45; Een vaartocht met een replica van de <A href="http://www.madeirapirateboat.com" target="new"> Santa Maria</A>, het schip waarmee Columbus Amerika heeft ontdekt in 1492. Tijdens deze tocht zagen we veel dolfijnen.<br>
&#45; Een vaartocht met de Beluga boot met glazen bodem. Tijdens deze tocht zagen we een Bryde's walvis. Deze boot vaart twee maal per dag.
<BR>
<BR>
<BR>
<center>
*   *   *
</center>
<BR>
<BR>
<BR>
<b>
Zaterdag 18 juni en woensdag 22 juni 2011
<br>
<br>
Irene en ik wilden dit jaar eens een zonnige vakantie en na wat speuren op het internet viel de keuze op het eiland Madeira. Tijdens mijn marinejaren ben ik er twee of drie keer eerder geweest en zo weet ik dat het een heel mooi eiland is. Met andere bemanningsleden maakte ik tijdens het laatste bezoek een bustrip over het eiland. Nadat de gids had verteld dat er een forellenkwekerij bij Ribeiro Frio is, was mijn interesse natuurlijk meteen gewekt. De gids heeft voor mij toen een vergunning geregeld, dat kostte 2 gulden of zo. De volgende dag ben ik er met een taxi naar toe gegaan en heb inderdaad een stuk of 10 regenboogforelletjes gevangen. Kleine, dat wel, maar ik had er veel plezier in. Dus toen we besloten hadden dit jaar op vakantie naar Madeira te gaan, was het duidelijk dat het trouwe 7 voets reishengeltje ook een plaatsje in mijn koffer zou krijgen.
 
<br><br>

<center>
<table>
<tr>
<td><A href="ribeirofrio1.jpg" target="new"><img src="ribeirofrio1s.jpg" border="noborder" alt="Ribeiro Frio"></A></td>
<td><A href="ribeirofrio2.jpg" target="new"><img src="ribeirofrio2s.jpg" border="noborder" alt="Ribeiro Frio"></A></td>
<td><A href="ribeirofrio3.jpg" target="new"><img src="ribeirofrio3s.jpg" border="noborder" alt="Ribeiro Frio"></A></td>
<td><A href="ribeirofrio4.jpg" target="new"><img src="ribeirofrio4s.jpg" border="noborder" alt="Ribeiro Frio"></A></td>
</tr>
<tr>
<td width=256 align="center"><b>Ribeiro Frio</b></td>
<td width=256 align="center"><b>Ribeiro Frio, bijna droog</b></td>
<td width=256 align="center"><b>Kleine pools</b></td>
<td width=256 align="center"><b>Herminio en Paulo</b></td>
</tr>
</table>
</center>
<br>
Madeira is naar mijn mening een prachtige bestemming om met het gezin een fijne zon- en doe-vakantie door te brengen. Aardige mensen, een prettig klimaat en je kunt er heerlijk eten. Er is veel te doen en te zien. Irene en ik zijn onder andere twee maal met een trip meegeweest om dolfijnen en andere zeezoogdieren te kijken. De eerste keer met een RHIB (een grote rubber boot met vaste bodem) en de tweede keer met het zeilschip Ventura do Mar. We hebben inderdaad op beide trips dolfijnen gezien (tuimelaars), van zeer nabij zelfs. Tijdens die trips zagen we ook Kuhls pijlstormvogels en Noordse pijlstormvogels. Die zien we ook niet iedere dag. Verder hebben we het eiland verkend, tuinen bekeken en uiteraard ook regelmatig lekker bij het hotel in en aan het zwembad gelegen.
<br>
Het is een leuk extraatje dat er ook nog een mogelijkheid is om even op forel te vissen. Een vergunning kan bij de forellenkwekerij van Ribeiro Frio worden verkregen. Dat is niet altijd even makkelijk, want je moet het net treffen dat er iemand aanwezig is. Gelukkig had ik mazzel en had ik even later het papiertje op zak. De kosten bedroegen anderhalve euro.

<br><br>

<center>
<table>
<tr>
<td><A href="ribeirofrio5.jpg" target="new"><img src="ribeirofrio5s.jpg" border="noborder" alt="Ribeiro Frio"></A></td>
<td><A href="ribeirofrio6.jpg" target="new"><img src="ribeirofrio6s.jpg" border="noborder" alt="Ribeiro Frio"></A></td>
<td><A href="ribeirofrio7.jpg" target="new"><img src="ribeirofrio7s.jpg" border="noborder" alt="Ribeiro Frio"></A></td>
<td><A href="ribeirofrio8.jpg" target="new"><img src="ribeirofrio8s.jpg" border="noborder" alt="Ribeiro Frio"></A></td>
</tr>
<tr>
<td width=256 align="center"><b>Ribeiro Frio</b></td>
<td width=256 align="center"><b>Regenboogje</b></td>
<td width=256 align="center"><b>Een grote</b></td>
<td width=256 align="center"><b>Madeira orchidee<br>(Dactylorhiza foliosa)</b></td>
</tr>
</table>
</center>
<br>
Tijdens de eerste morgen waarop ik viste ontmoette ik de lokale vliegvissers Herminio Rodriguez en zijn neef Paul. Zij zijn bezig om een gids-service voor vliegvissers op te zetten. Er is een website, zie de link hier onder. Zij vertelden me dat het stroompje in de zomer helemaal opdroogt. De forel op het eiland is afkomstig van uitzettingen in de vijftiger jaren en de populatie regenboogforel houdt zichzelf in stand. Er is ook wat beekforel aanwezig, zo werd me verteld, maar deze zijn zeer schaars en het bestand lijkt te worden verdrongen door de regenbogen. Vanwege de bagagebeperkingen met een vliegreis had ik mijn lieslaarzen of waadpak niet meegenomen. Door de uiterst lage waterstand kon ik er met mijn gewone wandelschoenen echter goed uit de voeten. Toch zijn ook onder deze omstandigheden een stel licht gewicht lieslaarzen uiterst handig. Op de stukken bij Ribeiro Frio is het riviertje goed te bevissen, ook met een wat langere hengel, maar een 7 voeter voor een 2, 3 of 4 lijntje is ruim voldoende. Ik ving de forelletjes zowel op nimfen (goudkopje en zo) als op een droog vliegje. Omdat het water in de pools nagenoeg stil stond had de vis alle tijd om de nimf of vlieg te bekijken en was daarom niet makkelijk te vangen. Het stroompje stort zich bij Ribeiro Frio steil naar beneden, van pool tot pool. Het is een grote uitdaging voor iemand die wat minder goed ter been is. Het plaatsje bij de forelkwekerij is een grote toeristen attractie, dus vanaf tien uur in de morgen is het er erg druk. Nog geen kilometer bergafwaarts vind u aan uw rechterhand ook een klein restaurantje, waar u een uitstekende kop koffie kunt krijgen en lekker kunt eten. De eigenaar gaf me toestemming om via zijn land naar het stroompje te lopen.
<br><br>

<center>
<table>
<tr>
<td><A href="ribeirofrio9.jpg" target="new"><img src="ribeirofrio9s.jpg" border="noborder" alt="Ribeiro Frio"></A></td>
<td><A href="ribeirofrio11.jpg" target="new"><img src="ribeirofrio11s.jpg" border="noborder" alt="Ribeiro Frio"></A></td>
<td><A href="ribeirofrio12.jpg" target="new"><img src="ribeirofrio12s.jpg" border="noborder" alt="Ribeiro Frio"></A></td>
<td><A href="ribeirofrio10.jpg" target="new"><img src="ribeirofrio10s.jpg" border="noborder" alt="Ribeiro Frio"></A></td>
</tr>
<tr>
<td width=256 align="center"><b>Ribeiro Frio<br>forelkwekerij</b></td>
<td width=256 align="center"><b>Ribeiro Frio<br>forelkwekerij</b></td>
<td width=256 align="center"><b>Ribeiro Frio<br>forelkwekerij</b></td>
<td width=256 align="center"><b>Ribeiro Frio<br>forelkwekerij</b></td>
</tr>
</table>
</center>
<br>

<br><br>
Interessante links:<br>
<A href="http://www.madeiratroutfishing.com" target="new"><b>Madeira Trout Fishing</A><br>
MadTrout - Madeira Trout Fishing, Lda.
Rua de Santa Luzia, 81-A
Funchal Ilha da Madeira 9000-068

Phone: (+351) 938424434
<br><br>
<A href="http://www.rota-dos-cetaceos.pt" target="new"><b>Rota dos Cetaceos, Walvis en dolfijnen spotting trips.</A>
<br><br>
<A href="http://www.venturadomar.com" target="new"><b>Ventura, diverse zeiltrips.</A>




<br>
<br>
<center>
*   *   *
</center>


</BODY>

</HTML>
