<HTML>

<HEAD>
 <TITLE>NLPAGE4ARD</TITLE>
 <LINK HREF="stijl.css" REL="stylesheet" TYPE="text/css">
</HEAD>

<BODY>

<B>Lang geleden, op chalkstreams, besloot ik dat de beste manier om een forel
een vlieg te presenteren en een grijp impuls op te wekken, niet is de zaak 
lang te verkennen zoals sommigen ons willen laten doen, maar hem de vlieg 
snel voor te zetten.<BR><BR>
Neil patterson (Chalkstream Chronicle).</B>

<BR>
<BR>
<BR>
<center>
<table>
<tr><td>
<ul><b>
<li><A href="nlpage4lechlade4.htm"><B>Lechlade, 2008</A></li>
<li><A href="nlpage4lechlade3.htm"><B>Lechlade, 2006</A></li>
<li><A href="nlpage4lechlade2.htm"><B>Lechlade, 2005</A></li>
<li><A href="nlpage4lechlade.htm"><B>Lechlade, 2004</A></li>
<li><A href="nlpage4dart.htm"><B>Dartmoor, 2004</A></li>
<li><A href="nlpage4avo.htm"><B>Avon dam, Dartmoor, 2001</A></li>
<li><A href="nlpage4ard.htm"><B>Ardgowan, Schotland, 1999</A></li>
<li><A href="nlpage4pid.htm"><B>River Piddle, Dorset, 1994-1995</A></li>
<li><A href="nlpage4via.htm"><B>Viaduct fishery, Somerton, 1994-1996</A></li>
<li><A href="nlpage4ver.htm"><B>Vergunningen</A></li>
</ul>
</td></tr></table>
</center>

<center><b>***</center>
<BR>
<A name="ardgowan"></A>
<B>Zaterdag 11 sep 1999. Ardgowan Fishery, Greenock, Schotland.<BR><BR>

<B>Ardgowan is een klein stuwmeer, zo in de grootte van 15 hectare. Er zitten 
regenbogen en bruine forel. Je kan er ook bootjes en bellyboats huren.
Ik viste er op een regenachtige septembermiddag.<BR>
Na aankomst gauw een permit gekocht (10, 2 fish). De eigenaar raadde mij aan 
het bij een paar struiken te proberen, niet ver van de vishut, daar had hij 
al een paar keer vis zien kolken.
<B>
Daar ben ik dus naar toe gegaan, heb me in de regenbroek gehesen 
(die was wel nodig ook, de hele ochtend was de nattigheid met bakken tegelijk 
naar beneden gekomen en het zou nog niet het laatste buitje zijn wat ik nu op 
mijn kop kreeg), en heb de oude trouwe travel hengel opgetuigd. Vijf lijntje,
puntje 14, goudkopnimfje.
De oude waxcoat hield me lekker droog in ieder geval, en koud was het niet.

<TABLE BORDER="0">
<TR><TD><IMG src="ardgow11.jpg" WIDTH="250" HEIGHT="175"></TD>
<TD><B>Al vissend kon ik de omgeving ook goed bekijken. Bergachtig, rotsen, en een 
aantal tinten bruin en groen dat je zelf zou moeten zien om te geloven. 
Prachtig!
Roger McPhail weet dat in zijn boeken "Open Season" en "Fishing Season" heel 
goed weer te geven. Wat schapen, een enkele boerderij. 
</TD></TR>
</TABLE>
<B>
En Rust, heerlijke RUST.
Niemand om je heen en niemand die aan je hoofd loopt te zeuren. Slechts 
een weldadige stilte, een enkele keer verstoord door het geluid van een auto 
in de verte. Verder alleen het kabbelen van het water, getik van de regendruppels
op de capuchon, en de roep van een vogel.
Na een uur had ik wel vis gezien, maar nog niets gevangen en ik besloot het 
op een andere plek te gaan proberen. Bij de stuwdam (op kleine schaal, de dam 
was slechts ongeveer 5 of 6 meter hoog), zag ik dat overtollig water via een 
platte betonnen plaat weg kon stromen en in een burn (klein beekje) terecht 
kwam. Ik wilde daar ook wel eens kijken en ben langs de vishut gelopen en heb
gevraagd of ik de burn een klein stukje kon bevissen.  


<TABLE BORDER="0">
<TR><TD><IMG src="ardgow33.jpg" WIDTH="180" HEIGHT="285"></TD>
<TD><B>Dat was geen probleem. En er zouden wilde brownies zitten.
Ik kwam er al gauw achter waarom de schapen het hier zo naar de zin hebben, 
het is hier veel handiger om vier poten te hebben dan twee, met al die stijle
hellingen. Het was aardig klauteren en ik had het dan ook knap warm. Eenmaal 
bij de burn gekomen begon ik de poeltjes uit te kammen. Eerst met een 
goudkopje, maar al gauw overgestapt op een droge poldersedge. Het is 
een hele leuke manier van vissen. Een beetje sluipen, laag bij de grond 
blijven en knielend werpen. De burn was maar een meter of twee(!) breed.</B>
</TD></TR>
</TABLE><B>


Uit de poel net onder de stuwdam 
wist ik vier forelletjes te vangen. Echte wilde brownies, van die kleintjes, 
een centimeter of twintig is al een hele grote in een dergelijk water. 
Ze werden in dankbaarheid weer vrijgelaten. Geweldig leuk!
Om de beek over te steken heb je geen lieslaarzen nodig. De gewone 
knielaarzen bleken al voldoende. Soms is het moeilijk te geloven dat je in 
een smal en ondiep stroompje zoals dit nog forelletjes kan vangen.

<TABLE BORDER="0">
<TR><TD><IMG src="ardgow22.jpg" WIDTH="250" HEIGHT="175"></TD>
<TD><B>Ik heb een eind langs de beek geklauterd en haakte daarbij nog vier 
forelletjes die echter allen losschoten (viste zonder weerhaak).  Het is heel
moeilijk vissen in dergelijke omstandigheden maar het is heel erg leuk. 
Er zaten ook waterspreeuwen, een typische bewoner van een dergelijke biotoop.
</B>
</TD></TR>
</TABLE><B>
Knutten (heel klein mugje, een soort bek met vleugeltjes) waren ook duidelijk
aanwezig!
Op de terugweg naar de vishut heb ik het nogmaals in de poel onder de dam 
geprobeerd en daar ving ik een vijfde forelletje en miste twee anderen.
De eigenaar moest om een uur of 8 nog naar Greenock en hij zou mij ook bij de 
dockyard afzetten.  
<TABLE BORDER="0">
<TR><TD><IMG src="chaffinch3.jpg" WIDTH="250" HEIGHT="175"></TD>
<TD><B>Tegen een uur of zeven ben ik nog even in het loch gaan 
vissen, heb mogelijk even een klein forelletje eraan gehad, maar geen grote 
regenboog. Maakte niet uit. Bij de vishut zaten een stel vinken die tot op 25 
cm van mijn laarzen kwamen. Grappig. Die hebben nog niet vaak mensen gezien 
denk ik.</B>
</TD></TR>
</TABLE>

<BR>
<BR>
<A href="http://www.ardgowanfishery.co.uk" target="new"><b>Ardgowan Fishery, Greenock, 
Schotland.</b></A>&nbsp;&nbsp;&nbsp<BR>
Tel. vanuit Nederland: 00-44-1475-522492


<BR><BR><BR><CENTER><B>***</B></CENTER><BR>

<CENTER>
<a href="http://www.tyhafan.org/" target="new">
  <img src="support2.gif"
  width="181" height="65" border="0"
  alt="We Support Ty Hafan - The Children's Hospice In Wales">
  </a>
</center>

</BODY>

</HTML>
