<HTML>

<HEAD>
 <TITLE>NLPAGE10ZF</TITLE>
 <LINK HREF="stijl.css" REL="stylesheet" TYPE="text/css">
</HEAD>

<BODY>

<B>
Weest u er van verzekerd (hoewel er onwetende mensen zijn die er anders over denken) dat vissen een Kunst is: ..........
<br><br>
Izaak Walton (The Complete Angler).
<BR>
<BR>
<BR>
<CENTER><B>***</B></CENTER>

<BR>
<center>

<TABLE><TR>
<TD>
<UL>
<LI><A href="nlpage10zd.htm"><B>Holzbach 2011</A></LI>
<LI><A href="nlpage10zc.htm"><B>Kyll 2011</A></LI>
<LI><A href="nlpage10zb.htm"><B>Kyll 2010</A></LI>
<LI><A href="nlpage10za.htm"><B>Bayern 2010</A></LI>
<LI><A href="nlpage10z.htm"><B>Sauerland 2010</A></LI>
<LI><A href="nlpage10y.htm"><B>Kyll 2009-2</A></LI>
<LI><A href="nlpage10x.htm"><B>Bayern 2009-2</A></LI>
<LI><A href="nlpage10w.htm"><B>Allg&#0228;u - Bayern 2009</A></LI>
<LI><A href="nlpage10v.htm"><B>Kyll 2009-1</A></LI>
<LI><A href="nlpage10u.htm"><B>Kyll 2008-1</A></LI>
<LI><A href="nlpage10t.htm"><B>Ruwer 2006</A></LI>
<LI><A href="nlpage10s.htm"><B>Kyll 2006-1</A></LI>

</UL>
</TD>
<td widht="400">&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; 
</td>
<td><img src="trout13.gif"></td>
<TD>
<UL>
<LI><A href="nlpage10q.htm"><B>Sch&#246;necken 2005</A></LI>
<LI><A href="nlpage10p.htm"><B>Kyllburg 2005-1</A></LI>
<LI><A href="nlpage10n.htm"><B>Sch&#246;necken 2004</A></LI>
<LI><A href="nlpage10m.htm"><B>Kyll 2004-1</A></LI>
<LI><A href="nlpage10l.htm"><B>Kyll 2003-2</A></LI>
<LI><A href="nlpage10k.htm"><B>Eifel 2003</A></LI>
<LI><A href="nlpage10j.htm"><B>Kyll 2003-1</A></LI>
<LI><A href="nlpage10h.htm"><B>Kyll 2002-2</A></LI>
<LI><A href="nlpage10g.htm"><B>Oosbach 2002</A></LI>
<LI><A href="nlpage10f.htm"><B>Kyll 2002</A></LI>
<LI><A href="nlpage10.htm"><B>Kyll 2001</A></LI>
<LI><A href="nlpage10b.htm"><B>Kyll 2000</A></LI>
<LI><A href="nlpage10c.htm"><B>Kyll 1999</A></LI>
<LI><A href="nlpage10d.htm"><B>Wied 1998</A></LI>
<LI><A href="nlpage10e.htm"><B>Bayerisches Wald 1998</A></LI>
</UL>
</TD>
</TR></TABLE>
</B>
</CENTER>

<BR>

<CENTER><B>***</B></CENTER>
<BR>
<B><A name="Kyll"></A><b>Gerolstein, Zaterdag 15 september 2012
<BR>
<BR>
<b>
Zaterdagmorgen ben ik al voor mijn wekkertje afloopt wakker. Even over vijven zit ik dan in de auto en ben op weg naar Gerolstein. De rit verloopt zonder problemen en even voor tien uur ben ik in het hotel. Op het internet heb ik de website van <A href="http://www.hotel-landhaus-tannenfels.de" target="new">Hotel Landhaus Tannenfels</A> gevonden. Daar is op te lezen dat het hotel over een eigen stuk van de Kyll beschikt, waarvoor alleen aan hotelgasten dagvergunningen worden uitgegeven. Het maximum aantal vergunning per dag is vier stuks. De foto's zien er aanlokkelijk uit en Wijbe en ik hebben geboekt voor een paar dagen. Het hotel is mooi gelegen en vanuit mijn kamertje heb ik een fraai uitzicht op veld en bos. Nadat de vergunningen zijn uitgeschreven gaan we naar Bewingen, waar het stuk van de Kyll is gelegen waar we vandaag mogen vissen. Het is makkelijk gevonden en nadat we ons in de waadpakken hebben gehesen lopen we over een weiland naar de rivier. Aan het eind van het weiland zal Wijbe beginnen, terwijl ik me eerst nog door een stuk bos en wild gewas ga worstelen om aan het beginstuk te beginnen. De rivier oogt bijzonder fraai. Mooie snelle stukken water die worden afgewisseld door wat diepere stukken. Bijna al het water blijkt bevisbaar. Een enkele boom ligt over de rivier, maar het water is zowat overal toegankelijk. Al vrij snel vang ik de eerste forel. Het is lekker weer, wat bewolkt en droog, en ik amuseer me dan ook weer prima. Fijn om hier weer in de Eifel te zijn. Even later hoor ik een ijsvogel en als ik opkijk vliegt hij langs. Ook de waterspreeuw is vanmiddag weer van de partij. De middag vliegt om en aan het eind heb ik 17 mooie forellen gevangen. Er is er eentje bij van boven de 35 cm en een paar van boven de 30. Ook Wijbe heeft zijn visjes weten te vangen. Het eten en een biertje gaan er deze avond goed in. Na het eten binden we wat vliegen om de voorraad wat aan te vullen. De dochters van de familie Klever, Julia en Sarah, vinden dat erg interessant en ze willen er ook een paar binden. Dat gaat al snel goed en ze maken er alletwee een paar.

<br><br>

<center>
<table>
<tr>
<td><A href="tannenfels1.jpg" target="new"><img src="tannenfels1s.jpg" border="noborder" alt="Hotel Landhaus Tannenfels"></A></td>
<td><A href="tannenfels2.jpg" target="new"><img src="tannenfels2s.jpg" border="noborder" alt="Kyll Bewingen"></A></td>
<td><A href="tannenfels3.jpg" target="new"><img src="tannenfels3s.jpg" border="noborder" alt="Rot getupfte"></A></td>
<td><A href="tannenfels4.jpg" target="new"><img src="tannenfels4s.jpg" border="noborder" alt="Kyll Bewingen"></A></td>
</tr>
<BR>

<tr>
<td><center><B>Hotel Landhaus Tannenfels</center></td>
<td><center><B>Mooi snel stuk</center></td>
<td><center><B>Rot getupfte</center></td>
<td><center><B>Kyll Bewingen</center></td>
</tr>
</table>
</center>
<br>
<b>
Gerolstein, Zondag 16 september 2012
<br>
<br>
Na een prima ontbijt gaan we naar het water, we vissen dit keer ergens anders. Het is nog mistig en wat fris, maar als we de auto geparkeerd hebben en de waadpakken aandoen komt de zon al te voorschijn. Wijbe zal bij een diepe pool beginnen en ik ga naar het begin. Als ik het water in stap merk ik dat ik geen forel weg zie schieten. Het waterpeil is hier ook bijzonder laag, zo laag heb ik het hier nog nooit mee gemaakt. En hoewel ik op dit stuk meestal al snel een visje vang, blijft mijn droge vlieg drift na drift onberoerd. Ook de inzet van een nimf mag niet baten, ik krijg geen enkele aanbeet. Wanneer ik Wijbe passeer heeft hij de eerste al wel gevangen. Dat geeft hoop. Het duurt deze morgen een hele tijd voordat ik een aanbeet krijg en die mis ik ook nog. Na nog een poos vissen vang ik dan eindelijk de eerste. Als we weer bij elkaar komen is de score erg laag. Tijd voor de lunch en we laten ons de koffie en de uitsmijter goed smaken. Na het eten vissen we verder. Het vissen is trouwens deze morgen een grote strijd. We zitten beiden regelmatig vast in de bomen, het water is op veel plaatsen  zwaar overgroeid . Soms is er zelfs niet te vissen omdat je zelfs geen rolworp kunt maken. Aan het eind van de dag heb ik in totaal 5 forelletjes gevangen. Ook Wijbe heeft er niet veel. Deze avond eten we bij het Chinees restaurant in Gerolstein, dat ons een prima hap voorzet. Daarna binden we in het hotel nog wat vliegen, dat mag ook wel want we hebben er veel in de bomen achter gelaten en Wijbe is een doos vliegen verloren. Enfin, morgen weer een dag.

<br><br>
<center>
<table>
<tr>
<td><A href="tannenfels5.jpg" target="new"><img src="tannenfels5s.jpg" border="noborder" alt="Vliegen binden"></A></td>
<td><A href="tannenfels6.jpg" target="new"><img src="tannenfels6s.jpg" border="noborder" alt="Beekforel"></A></td>
<td><A href="tannenfels7.jpg" target="new"><img src="tannenfels7s.jpg" border="noborder" alt="Lunchbreak"></A></td>
<td><A href="tannenfels8.jpg" target="new"><img src="tannenfels8s.jpg" border="noborder" alt="Vlagzalm"></A></td>
</tr>
<BR>

<tr>
<td><center><B>Vliegen binden met Julia en Sarah</center></td>
<td><center><B>Mooie forel</center></td>
<td><center><B>Lunchbreak</center></td>
<td><center><B>Vlagzalm</center></td>
</tr>
</table>
</center>
<br>
<b>
<br><br>
Gerolstein, Maandag 17 september 2012
<BR><BR>
Na een goede nachtrust en het lekkere ontbijt gaan we weer naar een ander stuk water. De vergunning hebben we al in het hotel ontvangen.  Hier staat nog wel redelijk wat water. We beginnen bij een diep stuk en het duurt niet zo lang voordat we allebei de eerste forel binnen hebben. Het is lekker weer, aangenaam warm. Af en toe vangen we een visje. Ook deze morgen wordt gedeeltelijk doorgebracht met het knopen van nieuwe leaders en het uit de takken peuteren van vliegen, want ook dit stuk water is zwaar overgroeid. Rond een uur of half een hebben we de grens van deze strecke bereikt en lopen we terug. Wijbe gaat terug naar Nederland en ik zoek eerst de kebab zaak op om een lekker broodje te eten. Dat gaat er goed in. Daarna haal ik alvast een paar lekker Weizen voor thuis en een fles water voor de middag. Ik begin de middag sessie weer in het diepe stuk en daar vang ik opnieuw een paar visjes. Na een tijdje zit ik vast en probeer de vlieg uit de takken te rossen. Iets te onbehouwen, zo blijkt, want de top van mijn Greys hengeltje begeeft het, gebroken. Balen dus. Naar het zich laat aanzien kan ik het gelukkig wel repareren, thuis. Er zit niets anders op dan terug te lopen naar de auto en mijn oude Hardy "Midge" op te halen. Dan weer verder vissen. Uit een diepe pool peuter ik een leuke vlagzalm. Een andere vlagzalm weigert mijn vlieg twee keer en laat zich dan niet meer zien. Een tweede exemplaar duikt twee keer op mijn sedge patroon. De derde keer hangt hij even, maar schiet helaas los. Ik kijk nog even verder maar vindt het dan genoeg voor vandaag. Terug naar het hotel, even douchen en lekker eten. 's Avonds bindt ik weer wat vliegen met Julia en Sarah en als die naar bed zijn, bind ik nog wat goudkopjes voor mezelf, want ik heb er weer een stel in de bomen gehangen. Mooi op tijd ga ik te kooi, want het is morgen weer een eind rijden naar huis.



<br>
<br>
<center><b>***
<br>
</center>
<br>
<br>

</BODY>

</HTML>
