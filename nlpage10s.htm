<HTML>

<HEAD>
 <TITLE>NLPAGE10S</TITLE>
 <LINK HREF="stijl.css" REL="stylesheet" TYPE="text/css">
</HEAD>

<BODY>

<B>
Weest u er van verzekerd (hoewel er onwetende mensen zijn die er anders over denken) dat vissen een Kunst is: ..........
<br><br>
Izaak Walton (The Complete Angler).
<BR>
<BR>
<BR>
<CENTER><B>***</B></CENTER>

<BR>
<center>

<TABLE><TR>
<TD>
<UL>
<LI><A href="nlpage10x.htm"><B>Bayern 2009-2</A></LI>
<LI><A href="nlpage10s.htm"><B>Kyll 2006-1</A></LI>
<LI><A href="nlpage10r.htm"><B>Kyllburg 2005-2</A></LI>
<LI><A href="nlpage10q.htm"><B>Sch&#246;necken 2005</A></LI>
<LI><A href="nlpage10p.htm"><B>Kyllburg 2005-1</A></LI>
<LI><A href="nlpage10o.htm"><B>Kyllburg 2004-2</A></LI>
<LI><A href="nlpage10n.htm"><B>Sch&#246;necken 2004</A></LI>
<LI><A href="nlpage10m.htm"><B>Kyll 2004-1</A></LI>
<LI><A href="nlpage10l.htm"><B>Kyll 2003-2</A></LI>
<LI><A href="nlpage10k.htm"><B>Eifel 2003</A></LI>
</UL>
</TD>
<td widht="400">&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; 
</td>
<td><img src="trout13.gif"></td>
</TR></TABLE>
</B>
</CENTER>
<BR>
<center>
<A href="nlpage10-old.htm" target="nlmain"><b>Oude trips</A>
</center>
<BR>

<CENTER><B>***</B></CENTER>
<BR>
<B><A name="Kyll 2006-1"></A><b>Kyllburg
<BR>
<BR>
<BR>
<b>
Woensdag 10 mei.<br><br>
<b>
Om half zes vertrekken we. Met nog een staartje file zijn we toch op tijd om in Nederweert een bak koffie te drinken. Rond half twaalf komen we op de camping aan en nog voor twaalf uur staat de tent op. Het wordt een koude nacht.
<br><br>
<b>Donderdag 11 mei.<br><br>
De volgende morgen gaan we eerst naar het stadhuis om onze vergunningen te laten verlengen. Na korte tussenstops bij een garage en de supermarkt om proviand in te slaan (en een paar heerlijke flesjes hefe weissbier) zijn we mooi op tijd om de dagvergunningen te halen, ze liggen al voor ons klaar.<br>
Vol goede moed gaan we naar het water en binnen een kwartiertje zijn de eerste forelletjes gevangen. Het water staat vrij laag en de vis is schuw. Maar af en toe kunnen we toch een forelletje te slim af zijn. Het mooiste is als ik in het zonlicht een forel zie staan, de droge vlieg voor zijn neus zet en waarneem hoe de vis naar boven komt en de vlieg pakt.
Het is prachtig weer en we genieten met volle teugen. Als ik bij de houten brug aan kom, staat Frans daar al. We maken de lunch, bestaande uit brood en soep. Vervolgens een half uurtje languit in het gras en daarna weer verder. 
Bij een wat diepere pool aangekomen bind ik er een three head woven brown nymph aan,<A href="http://www.hans-hilgers.de" target="new"><b> gebonden door Hans Hilgers.</A>
Een slimme zet, zo blijkt, want op mijn eerste worp zie ik een beweging aan de indicator. 
<table>
<tr>
<td>
<A href="47cm1.jpg" target="new"><img src="47cm1s.jpg" border="noborder"></A>
</td>
<td>
<b>
Als ik strak trek lijkt het gedurende een seconde of ik aan de bodem vast zit. Deze begint echter te bewegen en even daarna schiet een forel de pool door. Het is een grote en hij lijkt zowat zwart van kleur. Gelukkig blijft hij in de pool en kan ik hem na een tijdje pakken. Hij brengt 47 cm op de lat en is daarmee de grootste forel die ik ooit op een riviertje ving. Ik ben ervan overtuigd dat ik die zonder de nymph van Hans niet gevangen had.
</td>
<td>
<A href="http://www.hans-hilgers.de" target="new"><img src="threehead1.jpg" border="noborder"></A>
</td>
</tr>
</table>





<br><br>
<center>
<A href="http://www.hans-hilgers.de" target="new"><img src="hanshilgers.jpg" border="noborder"></A>
</center>
<br><br><b>
Vrijdag 12 mei<br><br>
Ook vandaag is het weer prima weer en we staat bijtijds aan het water. Het duurt niet lang voordat ik de eerste forel vang.
We vissen ontspannen en vangen van tijd tot tijd een visje. Na de lunch ga ik verder op het "wilde stuk" en daar kom ik bij een diepere kuil. Toch even de nymph van Hans proberen. Het werkt, want ook hier wordt die gepakt door een forel van ongeveer 35 cm. Jammer dat ie losschiet en ook jammer dat ik even later de nymph kwijtraak aan de hier zo overvloedig aan de oever staande bomen.
Als ik terug loop lijkt het wel of de bomen roken, zoveel stuifmeel wordt er door de wind uit geblazen. Het is goed te merken aan mijn ogen ook trouwens, die voelen wat branderig aan.
<br><br>
Zaterdag 13 mei.<br><br>
Het weer is wat omgeslagen. Vannacht heeft het goed geregend. Als we bij het hotel aankomen om een vergunning te halen, is het gelukkig droog geworden. We gaan weer naar de oude molen en tuigen de hengels op. Frans begint hier terwijl ik eerst een eindje verderop ga. Het blijft een prachtig riviertje. Al snel vang ik het eerste visje, een gestippelde alver. Maar even later bij twee stromen land ook een klein forelletje. Aan het eind van de morgen krijgen we een behoorlijke stortbui over ons heen. Ik ga ergens op de oever zitten en wacht tot het over is. Op het kalme stuk lijkt het wel of er melk op het water ligt. De regen heeft duidelijk het vele stuifmeel naar beneden gespoeld. Naast een enkel forelletje vangen we ook meun, sneep, alvers en een enkele elrits.
<br>Aan het eind van de dag laten we ons de Jaegerschnitzel goed smaken. Dan nog even een uurtje vissen, maar in de avond kunnen zowel Frans als ik er niets bij vangen. Ach, het geeft niet,we hebben een prima dag gehad, het is ook wel mooi geweest zo.
<br>Bij de tent smaken de flesjes Oettinger en Paulaner weer bijzonder goed.


<br>
<br>
<center><b>***
<br>
</center>

</BODY>

</HTML>
