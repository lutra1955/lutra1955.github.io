<HTML>

<HEAD>
 <TITLE>NLPAGE10ZG</TITLE>
 <LINK HREF="stijl.css" REL="stylesheet" TYPE="text/css">
</HEAD>

<BODY>

<B>
Weest u er van verzekerd (hoewel er onwetende mensen zijn die er anders over denken) dat vissen een Kunst is: ..........
<br><br>
Izaak Walton (The Complete Angler).
<BR>
<BR>
<BR>
<CENTER><B>***</B></CENTER>

<BR>
<center>

<TABLE><TR>
<TD>
<UL>
<LI><A href="nlpage10zf.htm"><B>Kyll 2012</A></LI>
<LI><A href="nlpage10zd.htm"><B>Holzbach 2011</A></LI>
<LI><A href="nlpage10zc.htm"><B>Kyll 2011</A></LI>
<LI><A href="nlpage10zb.htm"><B>Kyll 2010</A></LI>
<LI><A href="nlpage10za.htm"><B>Bayern 2010</A></LI>
<LI><A href="nlpage10z.htm"><B>Sauerland 2010</A></LI>
<LI><A href="nlpage10y.htm"><B>Kyll 2009-2</A></LI>
<LI><A href="nlpage10x.htm"><B>Bayern 2009-2</A></LI>
<LI><A href="nlpage10w.htm"><B>Allg&#0228;u - Bayern 2009</A></LI>
<LI><A href="nlpage10v.htm"><B>Kyll 2009-1</A></LI>
<LI><A href="nlpage10u.htm"><B>Kyll 2008-1</A></LI>
<LI><A href="nlpage10t.htm"><B>Ruwer 2006</A></LI>
<LI><A href="nlpage10s.htm"><B>Kyll 2006-1</A></LI>

</UL>
</TD>
<td widht="400">&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; 
</td>
<td><img src="trout13.gif"></td>
<TD>
<UL>
<LI><A href="nlpage10q.htm"><B>Sch&#246;necken 2005</A></LI>
<LI><A href="nlpage10p.htm"><B>Kyllburg 2005-1</A></LI>
<LI><A href="nlpage10n.htm"><B>Sch&#246;necken 2004</A></LI>
<LI><A href="nlpage10m.htm"><B>Kyll 2004-1</A></LI>
<LI><A href="nlpage10l.htm"><B>Kyll 2003-2</A></LI>
<LI><A href="nlpage10k.htm"><B>Eifel 2003</A></LI>
<LI><A href="nlpage10j.htm"><B>Kyll 2003-1</A></LI>
<LI><A href="nlpage10h.htm"><B>Kyll 2002-2</A></LI>
<LI><A href="nlpage10g.htm"><B>Oosbach 2002</A></LI>
<LI><A href="nlpage10f.htm"><B>Kyll 2002</A></LI>
<LI><A href="nlpage10.htm"><B>Kyll 2001</A></LI>
<LI><A href="nlpage10b.htm"><B>Kyll 2000</A></LI>
<LI><A href="nlpage10c.htm"><B>Kyll 1999</A></LI>
<LI><A href="nlpage10d.htm"><B>Wied 1998</A></LI>
<LI><A href="nlpage10e.htm"><B>Bayerisches Wald 1998</A></LI>
</UL>
</TD>
</TR></TABLE>
</B>
</CENTER>

<BR>

<CENTER><B>***</B></CENTER>
<BR>
<B><A name="Kyll"></A><b>Gerolstein, Vrijdag 23 mei 2014
<BR>
<BR>
<b>
Ook dit keer ben ik al voor mijn wekkertje afloopt wakker. Nog voor de afgesproken tijd sta ik bij Frans voor de deur. Hij is ook al reisgereed en we zetten koers naar het zuiden. Ruim voor zes uur zijn we Amsterdam gepasseerd en zonder oponthoud komen we aan bij het AC restaurant in Nederweert. Daar moeten we nog een paar minuten wachten voordat deze culinaire tempel zijn deuren opent en wij aan de koffie kunnen. Daarna rijden we verder en passeren we de bouwput van Maastricht. Al voor tien uur zijn we in Gerolstein waar we bij het stadhuis de visvergunningen halen. Daarna naar de winkel van mijnheer Eul voor een dagvergunning en wat kleinigheden. Tot slot naar het hotel Tannenfels waar we ons omkleden en vervolgens richting het water gaan. Het is redelijk weer. Ik begin op mijn min of meer vaste plekje, maar het wil niet goed lukken. Ik zie ook geen vis zoals gewoonlijk. Eindelijk grijpt een forel in de diepe pool mijn nimf, de eerste is binnen. Op de camping eten we een uitsmijter en drinken we koffie. Dan weer verder vissen. Na een tijdje vang ik een forel van 35 cm met een erg donkere rug. Duidelijk een oude vis die hier al een tijd zit. Aan het eind van de dag gaan we een schnitzel halen. Frans heeft er 13 gevangen en ik 10. Een leuke score. We zijn goed moe en na ons te hebben opgefrist in het hotel binden we in de gelagkamer nog wat vliegen. Ook Sara en Julia zijn, net als twee jaar geleden, van de partij en binden er een paar.

<br><br>
<center>
<table>
<tr>
<td><A href="tenkara1.jpg" target="new"><img src="tenkara1-s.jpg" border="noborder" alt="de winkel van Eul"></A></td>
<td><A href="tenkara2.jpg" target="new"><img src="tenkara2-s.jpg" border="noborder" alt="Frans in actie"></A></td>
<td><A href="tenkara3.jpg" target="new"><img src="tenkara3-s.jpg" border="noborder" alt="Mooie forel"></A></td>
<td><A href="tenkara4.jpg" target="new"><img src="tenkara4-s.jpg" border="noborder" alt="Pool"></A></td>
</tr>
<BR>

<tr>
<td><center><B>De winkel van Eul</center></td>
<td><center><B>Frans in actie</center></td>
<td><center><B>Mooie forel</center></td>
<td><center><B>de pool</center></td>
</tr>
</table>
</center>
<br>
<b>
<b>
Gerolstein, Zaterdag 24 mei 2014
<br>
<br>
Als ik de zonwering van de kamer open doe is het duidelijk nat buiten. Het regent. Na het  ontbijt gaan we even langs de supermarkt voor wat inkopen en daarna rijden we door naar het water. Het regenjack maar mee vanmorgen. Er is geen rise te zien en ik begin te vissen met een nimf. Aan het eind van de morgen heb ik er 10. Frans heeft deze morgen de droge vlieg ingezet, maar met een wat minder resultaat. Voor de lunch gaan we een broodje doner kebab halen. Het is een beste portie eten. Daarna kunnen we er voorlopig weer even tegen. Inmiddels is het zonnig geworden en is het ronduit aangenaam. Nadat ik in een pool een leuke forel heb gevangen, werp ik de nimf weer stroomopwaarts. Opnieuw wordt deze gepakt en als ik de haak zet schiet een forel voor me langs stroomafwaarts. Het is een grote. Gelukkig draait hij voor de ondiepe riggel weer om de pool in. De vis is eigenlijk te groot voor mijn netje, het blijkt een regenboog van 50 cm te zijn! Even later zie ik een vos, ook leuk! Met de waarneming van een vos en een ree deze dag mag ik over het wild niet mopperen. Over het vissen ook niet. Frans heeft ook een ijsvogel gezien. Het biertje deze avond smaakt opperbest.


<br><br>
<center>
<table>
<tr>
<td><A href="tenkara5.jpg" target="new"><img src="tenkara5-s.jpg" border="noborder" alt="de grote"></A></td>
<td><A href="tenkara6.jpg" target="new"><img src="tenkara6-s.jpg" border="noborder" alt="Tenkara"></A></td>
<td><A href="tenkara7.jpg" target="new"><img src="tenkara7-s.jpg" border="noborder" alt="meer Tenkara"></A></td>
<td><A href="tenkara8.jpg" target="new"><img src="tenkara8-s.jpg" border="noborder" alt="nog meer Tenkara"></A></td>
</tr>
<BR>

<tr>
<td><center><B>de grote</center></td>
<td><center><B>Tenkara</center></td>
<td><center><B>meer Tenkara</center></td>
<td><center><B>nog meer Tenkara</center></td>
</tr>
</table>
</center>
<br>
<b>
<br><br>
Gerolstein, Zondag 25 mei 2014
<BR><BR>
Vandaag hebben we een vergunning voor het stuk Kyll van Thomas, de eigenaar van het hotel. Voor mij is het vandaag Tenkara dag. Ik ga het nieuwe hengeltje inzetten dat ik bij <A href="http://www.fishon.nl" target="new">Fish On </A>heb gekocht. Als we aankomen staat er al een auto met twee vliegvissers en we maken een praatje. Zij gaan het stuk stroomopwaarts bevissen. Nadat ik het water in stap en begin te vissen merk ik dat het eerst wat onwennig is omdat ik met mijn linkerhand geen lijn hoef vast te houden. Het werpen gaat aardig en ik ben aangenaam verrast hoe licht het hengeltje is. Ik heb gekozen voor een 330 cm hengel omdat ik deze in wil zetten op wat kleinere wateren. Het is vliegvissen in de meest basic vorm en het blijkt ontzettend leuk. Al snel vang ik de eerste forel en daar ben ik erg blij mee. Er zijn op dit stuk Kyll genoeg open stukken waar je met een Tenkara hengel uit de voeten kunt. Het is op veel plaatsen ook diep genoeg om er lekker mee te kunnen vissen. Het bereik is met deze korte hengel vrij beperkt en dat is op minder snelle ondiepe stukken lastiger omdat de vis de visser met dit heldere water meteen in de gaten heeft. Voor de lunch worden de meegenomen lunchpakketjes aangesproken. Ondanks dat we het niet van de voren hadden aangegeven konden we in het hotel toch twee lunchpakketjes krijgen. Af en toe vang ik deze middag een visje en ik amuseer me bijzonder goed. Aan het eind van de middag blijkt dat de vangst met de Tenkara hengel vandaag wat beter is dan met de traditionele vliegenhengel. Voor het avondeten besluiten we om weer een broodje doner te halen en dat gaat er opnieuw goed in.

<br><br>
<center>
<table>
<tr>
<td><A href="tenkara9.jpg" target="new"><img src="tenkara9-s.jpg" border="noborder" alt="reebok"></A></td>
<td><A href="tenkara10.jpg" target="new"><img src="tenkara10-s.jpg" border="noborder" alt="zoekplaatje"></A></td>
<td><A href="tenkara11.jpg" target="new"><img src="tenkara11-s.jpg" border="noborder" alt="meivlieg"></A></td>
<td><A href="tenkara12.jpg" target="new"><img src="tenkara12-s.jpg" border="noborder" alt="Sarah en Julia"></A></td>
</tr>
<BR>

<tr>
<td><center><B>reebok</center></td>
<td><center><B>zoekplaatje, vindt de visser</center></td>
<td><center><B>meivlieg</center></td>
<td><center><B>Sarah en Julia</center></td>
</tr>
</table>
</center>
<br>
<b>
Gerolstein, Maandag 26 mei 2024
<BR><BR>
Opnieuw regent het. Vandaag gaan we eens een nieuwe plek proberen. Als we aanbellen doet een aardige mevrouw open. Het is meteen duidelijk dat we om een vergunning komen en ze vertelt dat haar man al onderweg is en even later maken we kennis. De vergunning wordt uitgeschreven en als blijkt dat wij hier voor de eerste keer zijn, biedt hij aan om even voorop te rijden om ons het stuk viswater aan te wijzen. Al gauw gaat de weg over in een onverhard stuk. Na een paar kilometer door een landschappelijk zeer fraai gebied wordt gestopt en worden wij het begin van het stuk viswater aangewezen. Erg aardig. Als we de waadpakken aandoen zie ik een reebok staan. het dier staat ons op zijn gemak te bekijken en ik kan er zelfs een foto van nemen. Niet echt scherp blijkt later, maar dat is op deze afstand en met dit licht niet verwonderlijk. We beginnen te vissen en al snel vangen we een forelletje. Het is klein water en de vis is niet groot. Dat mag echter de pret niet drukken, het is hier wondermooi en we genieten met volle teugen. Als we wat later het water uit klauteren en in de wei staan, duidt Frans me een reegeit aan. Het dier staat op haar gemak van alle lekkere blaadjes te smikkelen en heeft ons duidelijk nog niet in de gaten. Als Frans doorloopt naar een nieuw visplekje kijkt ze op en springt af de dekking in. Het is een mooi dier. Voor de lunch proberen we het een of andere etablissement te vinden, maar dat valt niet mee. Uiteindelijk treffen we een soort truck stop snackbar aan. De koffie smaakt er goed en ook het broodje bratwurst is er erg lekker. Dan weer terug en opnieuw de waadpakken aan. Er zijn aardig wat grote meivliegen actief, wat een knoerten, ze zijn zeker 5 cm. In een dergelijk aantal heb ik ze al een hele tijd niet meer gezien. Ook de vis komt omhoog. Om een uur of vier krijgen we een behoorlijke regenbui op ons neer. Gelukkig hebben we regenjasjes bij ons. De meivliegen zijn meteen uit de lucht. Waarschijnlijk wachten ze onder een blad drogere tijden af. Na een tijd wordt de regen weer minder en ik vang een forel op een meivlieg imitatie. Tof !!! 
Terwijl ik in het water staat begint het water snel te kleuren en in vijf minuten is het niet meer bevisbaar. Ik stop er mee en ga Frans opzoeken. Die staat een eind stroomafwaarts bij een pool. Hij had er net nog eentje op maar ook hier lijkt het water op cafe au lait. Het is inmiddels na vijven en het is mooi geweest. Voordat het water weer bevisbaar is zal zeker een paar uur duren. Frans neemt initiatief om een bak koffie te zetten en we zitten te genieten van het uitzicht op het dal. Het is hier heerlijk rustig en van een grote landschappelijke schoonheid.<br>
Voor het avondeten stoppen we op de camping en we kiezen deze avond voor een salade met een stuk zalm. Het is heerlijk. Nu in de avond, zoals beloofd aan Sara en Julia, nog wat vliegen binden en dan zit deze trip er helaas weer op.
<br>
<br>
<center><b>***
<br>
</center>
<br>
<br>

</BODY>

</HTML>
