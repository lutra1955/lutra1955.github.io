<HTML>

<HEAD>
 <TITLE>NLPAGE10ZJ</TITLE>
 <LINK HREF="stijl.css" REL="stylesheet" TYPE="text/css">
</HEAD>

<BODY>
<BR>
<B>
Deze dingen zijn herkenbaar als vliegenhengels, en hoe meer je weet over vliegvissen in het algemeen en over tenkara in het 
bijzonder, hoe meer je er uit kunt halen, maar ze hebben nog steeds een vage bekende overeenkomst met een bamboehengeltje en 
lijn en zijn daarom iets wat een zevenjarige instinctief kan beheersen.
<br><br>
John Gierach (All Fishermen Are liars).
<BR>
<BR>
<BR>
<CENTER><FONT SIZE="5"><B>***</B></FONT></CENTER>

<BR>

<BR>
<B><A name="Kyll"></A><b>Tenkara
<BR>
<BR>
<b>
Sinds een paar jaar is er weer eens wat nieuws opgedoken in de vliegvisserij. Tenkara. Het komt met name uit de USA over 
gewaaid. Tenkara is een vorm van vliegvissen waarbij de lijn vast aan de hengel is gemonteerd. Er wordt geen gebruik 
gemaakt van een reel. De lijn kan bestaan uit een getwijnde lijn of uit een dunne level (vliegen) lijn. Daaraan een leader 
en een vlieg. Allemaal vrij overzichtelijk dus. Het is een techniek die al eeuwenlang werd toegepast in Japan. Daar werden  
door de bergbewoners Iwana, Yamame en Amago (Japanse soorten forel) en zo gevangen om als voedsel te dienen of om op de markt 
te verkopen. De daarbij gebruikte vliegen hebben vaak naar voren gebonden hackles.<br>
Een verwijzing naar het tenkara vissen dateert uit 1878, in een dagboek over de beklimming van de berg Tateyama (Tateyama 
Climbing Journal) , geschreven door Ernest Mason Satow, een taalkundige en Brits diplomaat die lang in Japan woonde.<br>
Mr. Yoshikazu Fujioka van de website "Trout and Seasons of the Mountain Village" refereert naar een boek dat 200 jaar eerder 
werd geschreven, in 1678, "Kyo suzume atooi". Het is echter zeer waarschijnlijk dat tenkara al veel en veel langer werd 
beoefend.<br>
Voor de adel werden hengels vervaardigd door pijlenmakers uit pijlenriet, een soort bamboe. Ze zijn echte stukjes vakmanschap. 
Het is waarschijnlijk dat de boerenbevolking in de bergen zelf wel een fraaie bamboestengel uitzocht om als hengel te 
dienen. De lijnen werden eeuwenlang vervaardigd uit paardenhaar.
<br><br>
Deze traditionele manier van vissen werd echter niet alleen in Japan beoefend, ook in het noordwesten van Italie werd dit op 
nagenoeg dezelfde manier gedaan. Daar heet het Pesca Mosca alla Valsesiana, hetgeen zoiets betekent als: "vliegvissen op de 
wijze uit de Sesia vallei". Hier werden de hengels vervaardigd uit Spaans riet (Arundo donax) en de lijnen werden 
eveneens van paardenhaar gemaakt.<br>
Opmerkelijk is dat de vliegen die gebruikt werden sterk op die uit Japan lijken, met naar voren gebonden hackles.

<br><br>
<center>
<table>
<tr>
<td><A href="tenkara6.jpg" target="new"><img src="tenkara6-s.jpg" border="noborder" alt="tenkara"></A></td>
<td><A href="tenkara-fishon.jpg" target="new"><img src="tenkara-fishon-s.jpg" border="noborder" alt="Colchicum"></A></td>
<td><A href="Sakasa-Kebari.jpg" target="new"><img src="Sakasa-Kebari-s.jpg" border="noborder" alt="tenkara vlieg"></A></td>
<td><A href="valsesiana1.jpg" target="new"><img src="valsesiana1-s.jpg" border="noborder" alt="Valsesiana"></A></td>
</tr>
<BR>

<tr>
<td><center><B>Forel op de tenkara</center></td>
<td><center><B>Tenkara set van Fish On</center></td>
<td><center><B>Sakasa Kebari</center></td>
<td><center><B>Valsesiana</center></td>
</tr>
</table>
</center>
<br><br>

Het middeleeuwse Engelse Boke of St Albans, dat toegeschreven wordt aan Dame Juliana Berners en werd uitgegeven door Wynkyn 
de Worde in 1496, bevat een deel "A Treatyse of Fysshynge with an Angle" waarin onder meer wordt beschreven hoe een hengel 
moet worden vervaardigd, hoe een lijn te maken uit paardenhaar en het bevat 12 verschillende patronen voor kunstvliegen met 
een beschrijving hoe die te gebruiken. De lijn werd in die tijd ook vast verbonden aan de hengel en opnieuw is het 
waarschijnlijk dat deze vorm van vliegvissen al veel langer werd beoefend.<br><br>

Radcliffe (1921) en Lambert (1881) verwijzen naar een vertaling van Gesner in zijn Historia Animalum (1558) van het boek van 
AElius, geschreven rond het jaar 200, waarin deze het gebruik van een kunstvlieg beschrijft. Het boek van Gessner schijnt 
iets van drie eeuwen hebben gelegen totdat het ontdekt werd door Oliver in 1834. 
In AElius' Natuurlijke Historie wordt beschreven dat hij gehoord heeft hoe vissers tussen Beroea en Thessalonici in het 
huidige Griekenland een kunstmatig gemaakte vlieg gebruiken om vis te vangen omdat de natuurlijke vliegen kapot gaan wanneer 
ze vastgepakt worden. De vlieg werd gemaakt van scharlakenrode wol die om de haak gewonden wordt. Verder werden er twee veren van een haan 
gebruikt. Het wordt beschouwd als de eerste beschrijving van het vliegvissen.<br>
Mocht u geinteresseerd zijn in een goede Engelse vertaling van het boek van AElius, dan kunt u 
die <A href="http://www.flyfishinghistory.com/aelian_scholfield.htm" target="new"><b>hier vinden.</A><br>
<br>
Kunstvliegen zouden echter al 4000 jaar geleden in Egypte gebruikt zijn.
<br><br>

De moderne tenkara hengel bestaat meestal uit een telescopische hengel met hoog carbon (grafiet/koolstof) gehalte en heeft een 
lengte van 360cm of 390cm, maar er bestaan ook andere lengten. Bij deze hengels heeft vooral de top een wat zachtere 
actie. <br>
De lijn is heden ten dage meestal gedraaid of gevlochten uit nylon. Om een taper te vormen worden lengten die getwijnd zijn 
van verschillende dikten aan elkaar geknoopt, net zoals dat bij een paarden haren lijn het geval is. Voor winderige 
omstandigheden kan een dunne levellijn (vliegenlijn) uitkomst bieden. Er zijn ook tenkara level lijnen verkrijgbaar die 
bestaan uit fluorocarbon monofilament.<br>
De vliegen kunnen de speciale tenkara vliegen (Kebari) zijn , maar eigenlijk voldoen de standaard droge- en natte vliegen en 
de gewone nymphen prima. <br><br>
Dat tenkara in Europa ook al aangeslagen is mag wel blijken uit de vergunningen voor de Duitse rivier de Kyll, waarin de 
vliegenhengel en tenkara hengel gelijktijdig worden vermeld. 
<br><br>

Er is blijkbaar niets nieuws onder de zon. Dat mag echter de pret niet drukken, het is een hele leuke manier van 
vliegvissen en het is makkelijk te leren. Het zelf fabriceren van een tenkara/valsesiana hengeltje uit een telescopisch 
vast stokje kan een leuke bezigheid zijn, en er is goed vis mee te vangen. Het hoeft ook niet veel te kosten, en ook het zelf 
twijnen (draaien) van een vliegenlijn is geen hogere krijgskunde.<br>
Na een paar dagen vissen met een min of meer omgebouwde vaste hengel bleek dat een echte tenkara hengel (bv. de hengel van 
330cm van Fish On) nog lichter is en nog prettiger vist omdat de actie wat zachter is.<br>
Na enige tijd van prutsen en testen heb ik de conclusie getrokken dat tenkara weliswaar geen vervanger is van de 
gebruikelijke vliegvisserij met een reel, maar dat het wel een hele leuke aanvulling vormt. Vooral wat smallere rivieren die 
niet overgroeid zijn lenen zich er goed voor, zwaar overgroeide wateren wat minder, dat mag duidelijk zijn. 
<br>



<br>
<br>
<b>
Links:<br>
<A href="http://www.hi-ho.ne.jp/amago/index2.html" target="new"><b>Trout and Seasons of the Mountain Village</b></A><br>
<A href="http://www.moscavalsesiana.it" target="new"><b>Pesca Mosca alla Valsesiana</b></A><br>
<A href="http://www.flyfishinghistory.com/treatyse.htm" target="new"><b>A Treatyse of Fysshynge with an Angle</b></A><br>
<A href="http://www.fishon.nl" target="new"><b>Fish On</b></A><br>
<A href="http://www.tenkarabum.com" target="new"><b>Tenkarabum</b></A><br>
<A href="http://www.tenkaratimes.com" target="new"><b>Tenkara Times</b></A><br>
<A href="http://www.discovertenkara.co.uk" target="new"><b>Discover Tenkara</b></A><br>

<br>
<br>
<br>
<CENTER><FONT SIZE="5"><B>***</B></FONT></CENTER>
<br>
<br>
</BODY>

</HTML>
