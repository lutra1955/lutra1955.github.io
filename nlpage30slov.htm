<HTML>

<HEAD>
 <TITLE>NLPAGE30SLOV</TITLE>
 <LINK HREF="stijl.css" REL="stylesheet" TYPE="text/css">
</HEAD>

<BODY>

<B>
Weest u er van verzekerd (hoewel er onwetende mensen zijn die er anders over denken) dat vissen een Kunst is: ..........
<br><br>
Izaak Walton (The Complete Angler).
<BR>
<BR>
<CENTER><B>***</B></CENTER>
<BR>
<BR>
<b>
Via het TV kanaal myzen.tv zijn er regelmatig beelden van prachtige landschappen te zien. Irene had hierop onder andere 
beelden van rivieren in Slovenia gezien die erg mooi waren. En zo besloten we om dit jaar met vakantie naar Slovenia te gaan.
Het is vanuit Den Helder in twee dagen te rijden, maar wij kozen er voor om met het vliegtuig te gaan en een auto te huren. 
Dat is ons goed bevallen. De prijs van de tickets en de huurauto viel wat mee en we hebben er twee extra dagen vakantietijd 
ter plaatse voor. Het werd geen pure visvakantie, maar we waren wel van plan een paar visdagen in te lassen natuurlijk. 
We hebben een appartement geboekt in het plaatsje Breznica. Dat ligt op een half uurtje rijden vanaf het vliegveld van 
Ljubljana in een rustige omgeving en het is niet ver van het beroemde meer van Bled. Er zijn binnen korte tot vrij korte 
afstand diverse rivieren gelegen, waarvan de Sava, de Sava Dolinka en de Sava Bohinjka wel de belangrijkste zijn. Bovendien 
is het een goed startpunt voor allerlei tochten naar bezienswaardigheden.
<br><br>
Zondagmorgen waren we bijtijds op. Het was wat regenachtige buiten, tegen de ons voorgeschotelde verwachting in. We zijn eerst 
naar Bled gereden, waar we even langs zijn gegaan bij <A href="http://www.fly-fishing-slovenia.si" target="new"><b>Fauna Bled.</A> 
We hebben er wat met de eigenaar gesproken en wat kleine zaken aangeschaft. En dagvergunningen voor de Sava Bohinjka voor 
aanstaande  dinsdag. Vergunningen zijn hier vrij prijzig, maar vaak makkelijk te verkrijgen (soms zelfs via het internet) en 
de rivieren  blijken de mooiste te zijn waar ik ooit viste. We zijn een eindje gaan rijden om uit te vinden waar we de auto 
kunnen parkeren.  Zoals dat wel vaker het geval is, is het vinden van een parkeerplaats om toegang tot de rivier te krijgen 
niet eens zo eenvoudig. Maar we hebben een mooi plekje gevonden, daar gaan we dinsdag vissen.
<br><br><br>

<B><A name="Sava Bohinjka"></A><b>Bohinjska Bela, dinsdag 2 juni 2015
<BR><BR>

Dinsdagmorgen rijden we naar de brug bij Bohinjska Bela. We zijn een stukje stroomafwaarts gelopen, daar is een grote kuil.
Een vliegvisser die ik eerder sprak gaf ons de tip om het daar eens met een klein streamertje te proberen. 
Reen heeft er binnen vijf minuten een mooie vlagzalm. Prachtige kleuren, de vinnen zijn hier meer oranje dan rood. 
Ik heb na een half uur of zo een losschieter. We vissen rustig verder, maar halverwege de morgen word door een groep 
militairen een rubber boot te water gelaten, vergezeld door een stel duikers. Reen staat nog rustig te vissen als een van de 
duikers bij haar boven komt en haar met een sierlijk gebaar een groene kunstvlieg overhandigd. Leuk! Wat later geeft een 
andere duiker haar een opgedoken zopf, dat is een loodkop met een dreg en wat rubber slierten die gebruikt wordt voor het 
vissen op Donauzalm. Zo rond een uur of twaalf gaan we het water uit en zoeken in Bohinjska Bela en een ander dorp naar een 
restaurant, maar die zijn helaas gesloten. Dan maar het eind terug naar Bled. We strijken neer op een terras, maar helaas 
serveert men daar geen eten. Maar het is gelegen naast een warme bakker en daar halen we wat lekkere broodjes om die bij de 
rivier op te eten. Dan gaan we weer naar het water en vissen daar op ons gemak verder. Reen vangt er nog een bijzonder mooie
regenboogforel. Om een uur of vijf stoppen we er mee, het is mooi geweest voor vandaag. Tijd om een restaurant op te zoeken 
voor het avondeten. We hebben in ieder geval een heerlijke dag beleefd en mooie vissen gevangen.

<br><br>
<center>
<table>
<tr>
<td><A href="slov1.jpg" target="new"><img src="slov1s.jpg" border="noborder" alt="Sava Bohinjka"></A></td>
<td><A href="slov2.jpg" target="new"><img src="slov2s.jpg" border="noborder" alt="Regenboog"></A></td>
<td><A href="slov4.jpg" target="new"><img src="slov4s.jpg" border="noborder" alt="Irene"></A></td>
<td><A href="slov3.jpg" target="new"><img src="slov3s.jpg" border="noborder" alt="Regenboog"></A></td>
</tr>
<BR>

<tr>
<td><center><B>Reen drilt een vlagzalm</center></td>
<td><center><B>Sava Bohinjka</center></td>
<td><center><B>Irene</center></td>
<td><center><B>Sava Bohinjka</center></td>
</tr>
</table>
</center>
<br>
<b>
<b>
Ribcev Laz, Zondag 7 jun 2015
<br>
<br>
Na koffie en ontbijt laden we de spullen in de auto en vertrekken naar het meer van Bohinj. Het is een mooie route en rond 
half tien komen we aan in Ribcev Laz. De <A href="http://www.bohinj-info.com" target="new"><b>Tourist Information </A>is al 
een tijdje open en we halen er de vergunningen voor dit deel van de Sava Bohinjka. 
De kosten voor een catch and release dagvergunning bedragen 42 Euro. Er is hier betaald parkeren, 
logisch op deze plek die door veel touristen bezocht wordt. Voor tien euro kunnen we de auto tot half vijf laten staan. Dat 
is dus geregeld. We beginnen te vissen op het stuk bij de brug. Daar heb je dan wel wat bekijks van passerende mensen, maar 
we hebben er de vorige keer veel vis gezien. Hele scholen meun, maar ook forel in de rivier. Al met de eerste worp haak ik mijn 
eerste regenboog van de dag. Mooie vis. Ook Reen gaat lekker en nadat ze lekker in haar werpritme komt, vangt ze regelmatig vis, 
bijna allemaal forel. Het voordeel van deze stek is dat er boven een restaurantje is met een terras. Dus na een tijdje vissen 
houden we een koffie- en plaspauze en zitten dan lekker in de schaduw. Het is weer prachtig zomerweer vandaag en de temperatuur 
begint richting de dertig graden te gaan. Ook voor de lunch strijken we hier op het terras neer, ze hebben er lekkere pannekoeken.
Waar de rivier de Mostnica in de Sava Bohinjka uitmondt, ligt een diepe kuil. We zien hier veel vis, waaronder een stel echt 
grote forellen. Vissen van iets van 50 cm. Helaas tonen sommigen interesse in onze vliegen, zonder echter daadwerkelijk toe te 
happen. Spannend is het wel. Aan het eind van de middag hebben we allebei goed gevangen en heel prettig staan te vissen. 
Bij het koffie hutje bij de brug eten we pizza en gaan dan terug naar het appartement. 

<br><br>
<center>
<table>
<tr>
<td><A href="slov5.jpg" target="new"><img src="slov5s.jpg" border="noborder" alt="Reen"></A></td>
<td><A href="slov6.jpg" target="new"><img src="slov6s.jpg" border="noborder" alt="Terras"></A></td>
<td><A href="slov7.jpg" target="new"><img src="slov7s.jpg" border="noborder" alt="Sava"></A></td>
<td><A href="slov8.jpg" target="new"><img src="slov8s.jpg" border="noborder" alt="Meun"></A></td>
</tr>
<BR>
<tr>
<td><center><B>Reen in aktie</center></td>
<td><center><B>Terras</center></td>
<td><center><B>Sava Bohinjka</center></td>
<td><center><B>Dikke meun</center></td>
</tr>
</table>
</center>
<br>
<b>
Ribcev Laz, Woensdag 10 jun 2015
<br><br>
We zijn weer even voor zevenen op. De gebruikelijke routine van douchen en ontbijt en dan op weg. We stoppen in Bohinjska 
Bistrica om even langs de winkel van <A href="http://www.govic.si/en/Fishing.aspx" target="new"><b>Flyfisher's Friend </A>
te gaan. De winkel is direct aan de doorgaande weg richting het meer van Bohinj gelegen en dus makkelijk te vinden. 
We komen er trouwens toch langs. De eigenaar, Govic, blijkt een aardige kerel.
Hij vertelt dat er op het stuk vier bruggen zijn, waar ook parkeergelegenheid is en waar het water makkelijk bereikbaar is. 
Dat is voor ons precies wat we zoeken. We kopen er de vergunningen en slaan nog wat lokale vliegen in. Als we de winkel uit 
lopen komt Govic ons nog achterna en geeft ons nog wat extra vliegen mee, "probeer die maar eens" zegt hij. De bruggen zijn 
snel gevonden en we besluiten om eerst de brug bij het plaatsje Brod te gaan bekijken. Ziet er allemaal heel erg goed uit en 
je ziet overal vis staan, ook grote. Dan rijden we nog even naar de brug bij Savica. Met een smal weggetje tussen de huizen 
van het dorpje door kom je over een brug met houten vloer. Er achter is een plek om de auto te parkeren. Er staan al twee lui 
te vissen. In ieder geval ziet de rivier er ook hier heel erg goed uit en lijkt makkelijk te bewaden. Intussen is het tijd 
voor een cappuccino en we rijden door naar Ribcev Laz om daar op een terras neer te strijken. <br>
We gaan beginnen bij de brug bij Brod. Er is een mooie kiezelbodem die het waden eenvoudig  maakt en je kunt de diepe geul 
onder de andere oever makkelijk bereiken met een worp. Het wil bij Reen deze morgen niet meteen lukken. 
Zelf vang ik er wel een paar. Als het over twaalven is gaan we lunchen en kiezen daarvoor weer het terras bij 
de brug van Ribcev Laz. Naast de toko van Alpine Sports. Na de lunch gaan we het eerst nog even op dit stuk proberen. Het gaat 
echter niet zo vlot als de vorige keer en na een tijdje verhuizen we weer naar de brug bij Brod. Dit keer kiezen we de kant 
stroomafwaarts. Uit een diepe kuil weet ik een grote regenboog te peuteren, een vis van meer dan 40 cm. Met een grote en 
zware nimif uit de winkel van Fisherman's Friend. Ook vang ik er een paar op de droge vlieg. Ook leuk. Reen heeft hier een 
prachtige regenboogforel, waar ze erg blij mee is. Dan is het tijd voor het avondeten en we kiezen daarvoor het restaurant 
naast de Tourist Information in Ribcev Laz. Dit keer gaat Reen voor een steak en ik voor gegrilde inktvis. Het is weer erg 
lekker allemaal. Na het eten heeft Reen zin om nog even door te vissen en we gaan weer terug naar Brod. Hier vang ik er nog 
een paar forellen bij op de droge vlieg. Al met al hebben we ook nu weer een topdag beleefd. Prachtig zomer weer, fijn gevist 
en lekker gegeten in een ronduit bijzonder fraai omgeving.
<br><br>

<center>
<table>
<tr>
<td><A href="slov9.jpg" target="new"><img src="slov9s.jpg" border="noborder" alt="Flyfisher's Friend"></A></td>
<td><A href="slov10.jpg" target="new"><img src="slov10s.jpg" border="noborder" alt="brug"></A></td>
<td><A href="slov11.jpg" target="new"><img src="slov11s.jpg" border="noborder" alt="tanne"></A></td>
<td><A href="slov12.jpg" target="new"><img src="slov12s.jpg" border="noborder" alt="koude"></A></td>
</tr>
<BR>

<tr>
<td><center><B><A href="http://www.govic.si/en/Home.aspx" target="new"><b>Flyfisher's Friend</A></center></td>
<td><center><B>de brug bij Brod</center></td>
<td><center><B>grote regenboog</center></td>
<td><center><B>Reen met regenboog</center></td>
</tr>
</table>
</center>

<BR>
<br>
<br>
Interessante links:<br><br>
<A href="http://www.apartmajimarcella-piran.si/index.php/9-naslovnica/12-breznica" target="new"><b>Appartement Marcella</A><br>
Neemt u voor prijsinformatie even contact op met de eigenaresse: Tanja Pintar, ze spreekt Engels. Email: apartmajimarcella@gmail.com <br><br>
<A href="http://www.ribiska-druzina-bled.si/index.php/en/" target="new"><b>Fishing Club Bled</A> Op deze site 
is een lijst te vinden met adressen voor de verkoop van vergunningen<br><br>
<A href="http://www.govic.si/en/Fishing.aspx" target="new"><b>Flyfisher's Friend in Bohinjka Bistrica</A><br><br>
<A href="http://www.fly-fishing-slovenia.si" target="new"><b>Fauna Bled</A><br><br>
<A href="http://www.ribiskekarte.si/en/ribolovni-revirji" target="new"><b>Ribiske karte</A><br><br>
<A href="http://www.bohinj-info.com" target="new"><b>Tourist Information Bohinj</A><br><br>
<br>
<br>
<center>
<IMG SRC="bohinj.jpg">
</center>

<br>
<br>
<center><b>***
<br>
</center>
<br>
<br>
</BODY>

</HTML>
