<HTML>

<HEAD>
 <TITLE>NLPAGE10ZJ</TITLE>
 <LINK HREF="stijl.css" REL="stylesheet" TYPE="text/css">
</HEAD>

<BODY>
<BR>
<B>
Weest u er van verzekerd (hoewel er onwetende mensen zijn die er anders over denken) dat vissen een Kunst is: ..........
<br><br>
Izaak Walton (The Complete Angler).
<BR>
<BR>
<BR>
<CENTER><B>***</B></CENTER>

<BR>
<center>

<TABLE><TR>
<TD>
<UL>
<LI><A href="nlpage10zh.htm"><B>Harz 2014</A></LI>
<LI><A href="nlpage10zg.htm"><B>Kyll 2014-1</A></LI>
<LI><A href="nlpage10zf.htm"><B>Kyll 2012</A></LI>
<LI><A href="nlpage10zd.htm"><B>Holzbach 2011</A></LI>
<LI><A href="nlpage10zc.htm"><B>Kyll 2011</A></LI>
<LI><A href="nlpage10zb.htm"><B>Kyll 2010</A></LI>
<LI><A href="nlpage10za.htm"><B>Bayern 2010</A></LI>
<LI><A href="nlpage10z.htm"><B>Sauerland 2010</A></LI>
<LI><A href="nlpage10y.htm"><B>Kyll 2009-2</A></LI>
<LI><A href="nlpage10x.htm"><B>Bayern 2009-2</A></LI>
<LI><A href="nlpage10w.htm"><B>Allg&#0228;u - Bayern 2009</A></LI>
<LI><A href="nlpage10v.htm"><B>Kyll 2009-1</A></LI>
<LI><A href="nlpage10u.htm"><B>Kyll 2008-1</A></LI>
<LI><A href="nlpage10t.htm"><B>Ruwer 2006</A></LI>
<LI><A href="nlpage10s.htm"><B>Kyll 2006-1</A></LI>

</UL>
</TD>
<td widht="400">&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; 
</td>
<td><img src="trout13.gif"></td>
<TD>
<UL>
<LI><A href="nlpage10q.htm"><B>Sch&#246;necken 2005</A></LI>
<LI><A href="nlpage10p.htm"><B>Kyllburg 2005-1</A></LI>
<LI><A href="nlpage10n.htm"><B>Sch&#246;necken 2004</A></LI>
<LI><A href="nlpage10m.htm"><B>Kyll 2004-1</A></LI>
<LI><A href="nlpage10l.htm"><B>Kyll 2003-2</A></LI>
<LI><A href="nlpage10k.htm"><B>Eifel 2003</A></LI>
<LI><A href="nlpage10j.htm"><B>Kyll 2003-1</A></LI>
<LI><A href="nlpage10h.htm"><B>Kyll 2002-2</A></LI>
<LI><A href="nlpage10g.htm"><B>Oosbach 2002</A></LI>
<LI><A href="nlpage10f.htm"><B>Kyll 2002</A></LI>
<LI><A href="nlpage10.htm"><B>Kyll 2001</A></LI>
<LI><A href="nlpage10b.htm"><B>Kyll 2000</A></LI>
<LI><A href="nlpage10c.htm"><B>Kyll 1999</A></LI>
<LI><A href="nlpage10d.htm"><B>Wied 1998</A></LI>
<LI><A href="nlpage10e.htm"><B>Bayerisches Wald 1998</A></LI>
</UL>
</TD>
</TR></TABLE>
</B>
</CENTER>

<BR>

<CENTER><B>***</B></CENTER>
<BR>
<B><A name="Kyll"></A><b>Gerolstein, zaterdag 13 sep 2014
<BR>
<BR>
<b>
Ook voor deze trip ben ik al voor mijn wekkertje wakker en sta al vroeg bij Frans voor de deur. Mooi op tijd zijn we bij 
het AC restaurant bij Venray, maar dat gaat pas om acht uur open. We rijden dus door en drinken koffie op een raststatte in 
Duitsland. Dan gaan we weer verder en via een wat mistige route komen we mooi rond half tien in Gerolstein aan. Eerst de auto 
even voltanken en dan de vergunningen halen bij mijnheer Eul. Als dat afgerond is doen we wat boodschappen en staan mooi 
volgens het schema op de camping, waar we Wijbe ontmoeten. Even inchecken en dan maken we het bivak op voor de komende dagen. 
Dan is het tijd voor de lunch en maken we wat soep warm met een broodje. Dat gaat er allemaal goed in. We kunnen er weer een 
middagje tegen. In tegenstelling tot wat de weersverwachting ons voorspiegelde is er geen zon te zien. Maar voor het vissen 
vinden we een bewolkte hemel prima. Het is een aangename temperatuur, weinig wind en ook mooi droog. Als we ons in de 
waadpakken hebben gehesen gaan we vissen. Dit keer zet ik een door mijzelf in elkaar geknutseld tenkara hengeltje in. Het is wat 
korter dan mijn "echte" tenkara hengel. Op dit overgroeide stuk komt me dat goed van pas, hoewel het niet makkelijk vissen is.
Maar dat is het met een gewone vliegenhengel ook niet. De forellen doen het niet wild en het is ploeteren voor een visje. 
Aan het eind van de middag hebben we gelukkig allemaal wat gevangen en, erg belangrijk, er veel plezier aan beleefd. We gaan 
terug naar de camping om het eten klaar te maken. In de avond zitten we gezellig met een biertje of wat anders bij te kletsen. 
We gaan wel bijtijds te kooi, want morgen moet er weer gevist worden.


<br><br>
<center>
<table>
<tr>
<td><A href="tenkara21.jpg" target="new"><img src="tenkara21s.jpg" border="noborder" alt="tenkara"></A></td>
<td><A href="tenkara23.jpg" target="new"><img src="tenkara23s.jpg" border="noborder" alt="Colchicum"></A></td>
<td><A href="tenkara22.jpg" target="new"><img src="tenkara22s.jpg" border="noborder" alt="gestippelde"></A></td>
<td><A href="tenkara24.jpg" target="new"><img src="tenkara24s.jpg" border="noborder" alt="Tenkara"></A></td>
</tr>
<BR>

<tr>
<td><center><B>Leuke forel op de tenkara</center></td>
<td><center><B>herfsttijloos (Colchicum autumnale)</center></td>
<td><center><B>Rot getupfte</center></td>
<td><center><B>Stilleven</center></td>
</tr>
</table>
</center>
<br>
<b>
<b>
Gerolstein, zondag 14 sep 2014
<br>
<br>
Nog voordat "das hohe Wecken" klinkt van mijn telefoon ben ik al wakker. We zijn allen bijtijds op en na de gang naar de 
gesammtwasbakken heeft Frans het ontbijt al klaar. Het beroemde ham and eggs met eieren. Het gaat er bij ons allen goed in. 
Als de vaat is gedaan gaan we naar het water. Dit keer een ander stuk dan gisteren. 
Ook hier is het water afwisselend open en begroeid en ik kan met het tenkara hengeltje goed uit de voeten. Het duurt dan ook 
niet lang voordat het eerste forelletje gevangen is. Ik ben er blij mee. Deze morgen vissen we rustig verder. Regelmatig passeert 
Wijbe of Frans om het een eindje verderop te gaan proberen. Wanneer ik dan mijn stuk heb afgevist klim ik het water uit om dan 
hen weer voorbij te lopen om wat verderop het water weer in te gaan. In de praktijk gaat het niet altijd vlekkeloos, maar de 
pret is er niet minder om. Ook deze morgen zijn de forellen niet zo hongerig dat ze tegen je op springen zodra je je vliegendoos 
open doet. Maar toch wordt er af en toe eentje verleid en mag dan even poseren voor een foto voordat hij zijn vrijheid terug 
krijgt. Als prettige bijkomstigheid laat de ijsvogel zich weer zien, net als de waterspreeuw. Rustig vissen we verder en genieten 
van dit mooie water en landschap. Na een tijd kom ik bij een stuk waar een huis aan het water staat. De huishond, een grote 
Rottweiler komt even poolshoogte nemen, even daarna gevold door zijn baas die me vraagt of we niet in de directe omgeving van 
het huis willen vissen. Tijdens het gesprek wordt duidelijk dat in zijn beleving de "directe omgeving" bestaat uit de 
honderden meters dat zijn grondstuk aan het water grenst. Ach, het is lunchtijd, we zijn hier te gast en ik ga de discussie 
nu niet aan. We halen de auto's op en maken wat soep en broodjes. Heerlijk!.<br><br>
Na de lunch gaan we naar de camping. Wijbe begint daar terwijl Frans bij de houten brug start. Ik loop door tot boven wat we 
de molenpool noemen. Na een paar uur ben ik bij een grote logjam in het "enge bos" en stop er mee. Na een poosje op een bankje 
aan het wandelpad te hebben gezeten en van de natuur te hebben genoten loop ik rustig terug naar de camping. Onderweg kom ik 
Wijbe tegen die het ook best naar zijn zin heeft. Wat na zessen zijn we alle drie terug bij het bivak. Tijd voor een schnitzel 
in de kantine. Zoals gewoonlijk smaakt die weer erg lekker. Na een paar biertjes gaan we slapen, het is mooi geweest voor vandaag. 

<br><br>
<center>
<table>
<tr>
<td><A href="tenkara25.jpg" target="new"><img src="tenkara25s.jpg" border="noborder" alt="lunch"></A></td>
<td><A href="tenkara26.jpg" target="new"><img src="tenkara26s.jpg" border="noborder" alt="Forel"></A></td>
<td><A href="tenkara27.jpg" target="new"><img src="tenkara27s.jpg" border="noborder" alt="Zwammen"></A></td>
<td><A href="tenkara28.jpg" target="new"><img src="tenkara28s.jpg" border="noborder" alt="Wijbe"></A></td>
</tr>
<BR>

<tr>
<td><center><B>Lunchtijd</center></td>
<td><center><B>Even poseren</center></td>
<td><center><B>Herfst</center></td>
<td><center><B>Wijbe</center></td>
</tr>
</table>
</center>
<br>
<b>Maandag 15 sep 2014<br><br>
We hebben voor deze dag weer een mooi stuk rivier op het programma. Ik heb er vorige week ook al gevist met Stef, maar we
hebben nog niet het hele stuk bekeken. Frans begint onderaan bij de spoorbrug, Wijbe in het midden bij de zuivering en ik ga 
naar het bovenste stuk. Dat is open, niet zo overgroeid, en daarom beter geschikt voor mijn tenkara hengel. Wanneer we voor 
de lunch weer bij elkaar komen ligt de tenkara hengel wat voor op de gewone vliegenhengels. De stukken die Wijbe en Frans 
hebben bevist zijn behoorlijk overgroeid en er zitten erg diepe kuilen in, waar waden niet meer mogelijk is. Vistechnisch 
mogelijk interessant, maar bijna niet begaanbaar. Na de lunch gaan we alle drie naar boven. Ik verken een stuk waar ik nog 
niet eerder ben geweest en de andere twee ontfermen zich over de rest. Een goede zet, zo blijkt, want deze middag vangen we 
alle drie een paar mooie forellen. We zijn er dik tevreden mee. Na bij elkaar ongeveer een week vissen heeft tenkara zich voor 
mij opnieuw bewezen. Ik zie het niet direct als een vervanger voor het traditionele vliegvissen met een reel, maar het is wel 
een mooie aanvulling en het is ontzettend leuk om te doen. Verder blijken mijn nieuwe Scierra CC waadschoenen die ik bij 
Faunaland XL in Den Helder heb gekocht, erg prettig in het gebruik. Ze zijn ook veel makkelijker aan- en uit te trekken dan 
mijn oude sloffen.<br> 
Zo komt weer een eind aan deze trip. Frans en ik gaan nog een schnitzel halen vanavond, Wijbe gaat direct al terug naar 
Nederland. Het is een mooie trip geweest, we hebben genoten van de natuur en het gezelschap. Lekker gegeten en een biertje 
gedronken. IJsvogels, waterspreeuwen en een reebok gezien en mooie forellen gevangen.<br>
We kijken al weer uit naar de voorjaarstrip, maar daar moeten we helaas nog een maand of negen op wachten.
<br>
<br>
<br>
<center><b>***
<br>
</center>
<br>
<br>
</BODY>

</HTML>
